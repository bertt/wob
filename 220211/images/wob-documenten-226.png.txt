0059

formele wetgever is op grond van het eerste lid bevoegd om dit recht —- ook
binnen gebouwen en besloten plaatsen - te beperken. Dit volgt uit de
beperkingsclausule ‘behoudens ieders verantwoordelijkheid volgens de wet’. Het
tweede lid maakt het mogelijk dat op een lager niveau bevoegdheden worden
toegekend tot beperking van godsdienstige en levensbeschouwelijke
belijdenisvrijheid buiten gebouwen en besloten plaatsen. De wetgever kan
dergelijke bevoegdheid alleen toekennen ter bescherming van de gezondheid, in
het belang van het verkeer, en ter bestrijding of voorkoming van
wanordelijkheden. Beperkingen binnen religieuze gebouwen en besloten plaatsen
kunnen niet bij lagere regeling worden vastgesteld; alleen de wetgever in
formele zin kan daarin voorzien.

Artikel 9 van de Grondwet beschermt het recht op vergadering en betoging.”
Vergaderingen en betogingen alsmede samenkomsten tot het belijden van
godsdienst en levensovertuiging worden tezamen ook wel aangeduid als
‘manifestaties’. Betogingen kenmerken zich door collectiviteit, openbaarheid en
meningsuiting. Bij vergaderingen gaat het om bijeenkomsten van mensen
waarbij een onderlinge band tussen de deelnemers aanwezig moet zijn en ook
door hen beoogd is.* Het is daarbij niet relevant of de bijeenkomst van tevoren
georganiseerd is. Een vergadering kan ter plekke ontstaan. Gemeenschappelijke
beraadslaging, vooral gericht op interne menings- en besluitvorming, staat
voorop.* Het functioneren van bijvoorbeeld non-gouvernementele organisaties
en vakbonden is in belangrijke mate beschermd vanuit de vrijheid van
vergadering. Ook volgens artikel 9, eerste lid, van de Grondwet is de formele
wetgever bevoegd om het recht tot vergadering en betoging te beperken,
vanwege de beperkingsclausule ‘behoudens ieders verantwoordelijkheid volgens
de wet’. De wetgever kan eveneens op een lager niveau bevoegdheden
toekennen tot beperking van vergaderingen en betogingen, ter bescherming van
de gezondheid, in het belang van het verkeer, en ter bestrijding of voorkoming
van wanordelijkheden.

Om de verspreiding van het virus tegen te gaan, acht de regering de
inachtneming van de veilige afstand ook bij de belijdenis van godsdienst en
levensovertuiging en bij vergadering en betoging noodzakelijk in het belang van
de volksgezondheid, ook als dit binnen gebouwen en besloten plaatsen
plaatsvindt (met uitzondering van woningen). Voor deze samenkomsten geldt
daarom in beginsel de veiligeafstandsnorm (artikel 58f). Die afstand wordt om
de in § 3.5.1.1 genoemde redenen vastgesteld bij amvb. Omdat de regering het
van belang acht dat geestelijke bedienaren hun handelingen in het kader van het
belijden van een godsdienst of levensovertuiging kunnen blijven uitoefenen, zijn

1 Eerbiediging van godsdienst en levensovertuiging Is neergelegd in artikel 6 van de Grondwet, artikel 9 EVRM
en artikel 10 EU-Handvest.

? De vrijheid van vergadering en betoging is beschermd in artikel 9 van de Grondwet, artikel 11 EVRM en
artikel 12 EU-Handvest.

2 In dit verband is er eveneens samenhang met het recht op vereniging, dat valt ook binnen de reikwijdte van
artikel 11 EVRM en 12 EU-Handvest, en dit grondrecht is gewaarborgd in artikel 8 van de Grondwet.

* Ook een zwijgende samenkomst kan onder de reikwijdte van de vergaderingsvrijheld vallen.

9451902
