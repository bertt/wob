0059

geestelijke bedienaren en de personen jegens wie zij die handelingen uitvoeren
op wetsniveau uitgezonderd van de veiligeafstandsnorm voor zover de taak niet
op gepaste wijze kan worden uitgeoefend met inachtneming van de veilige
afstand (artikel 58f, derde lid, onder b en c) en in het verlengde daarvan ook
van het groepsvormingsverbod (artikel 58g, tweede lid, onder b). Bij ministeriéle
regeling kunnen aanvullende uitzonderingen op de veiligeafstandsnorm worden
bepaald (artikel 58f, vierde en vijfde lid).

Daarnaast kunnen bij ministeriéle regeling voorgeschreven hygiénemaatregelen
van toepassing zijn (artikel 58j, eerste lid). Worden hygiénenormen gesteld, dan
zullen deze mogelijk enige hinder opleveren, maar dat betreft naar het oordeel
van de regering geen beperking van het recht als zodanig de godsdienst of
levensovertuiging vrij te belijden. Om die reden kunnen deze normen bij
ministeriéle regeling gesteld worden. De te stellen hygigénenormen mogen dan
niet van dien aard zijn dat zij de uitoefening van het recht als zodanig beperken.

In het bijzonder met het oog op gebouwen en besloten plaatsen waar
samenkomsten plaatsvinden ten behoeve van het belijden van godsdienst of
levensovertuiging als bedoeld in artikel 6 van de Grondwet, welke plaatsen van
oudsher in wetgeving bescherming genieten, is voorzien in de mogelijkheid om
bij ministeriéle regeling bepaalde plaatsen uit te zonderen van de mogelijkheid
om via een aanwijzing of bevel van de burgemeester de naleving van de
veiligeafstandsnorm, hygiénemaatregelen en dergelijke te verzekeren. In de
artikelsgewijze toelichting op artikel 581 wordt hier nader op ingegaan.

Ten slotte geldt dat eventuele normen over groepsvorming niet van toepassing
zijn op vergaderingen en betogingen. Hiervoor blijft de Wet openbare
manifestaties onverkort van toepassing. Op grond van die wet en de daarop
gebaseerde kennisgevingsstelsels in gemeentelijke verordeningen bestaat een
meldingsplicht voor een voorgenomen manifestatie op een openbare plaats. Het
bevoegde gezag kan naar aanleiding van een dergelijke melding besluiten de
manifestatie vooraf te beperken of in het uiterste geval te verbieden,
bijvoorbeeld wanneer het belang van de gezondheid dit vergt. In uiterste
gevallen kan ook een niet gemelde manifestatie op grond van de Wet openbare
manifestaties worden beéindigd indien het belang van de gezondheid dit vergt.
Ten aanzien van manifestaties die niet op een openbare plaats worden gehouden
geldt geen meldingsplicht en kan het bevoegd gezag alleen reactief optreden,
door de manifestatie te beéindigen wanneer de volksgezondheid, het belang van
het verkeer of de bestrijding of voorkoming van wanordelijkheden dat vereist.
Dat betekent dat de Wet openbare manifestaties al voldoende reguliere
instrumenten biedt om manifestaties ook in het belang van de bestrijding van de
epidemie te kunnen beperken en dat het niet noodzakelijk is hiervoor in dit
wetsvoorstel aanvullende regels te stellen.

9451902
