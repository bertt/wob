0066

Artikel 2.3a Verbod openstelling eet- en drinkgelegenheid bij sport- en
fitnessgelegenheden

Op grond van dit artikel moeten kantines en daarbij behorende terrassen bij sport- en
fitnessgelegenheden gesloten blijven. Dit gaat om alle eet- en drinkgelegenheden bij
sportaccommodaties en sportinrichtingen, dus ook die bij zwembaden, sporthallen en
sportvelden.

Artikel 2.3b Verbod publiek sportactiviteiten

In artikel 2.3b staat een verbod om bij sportactiviteiten publiek toe te laten. Het verbod ziet
zowel op de professionele sportactiviteiten als op sportactiviteiten van amateurs en heeft
betrekking op alle activiteiten ongeacht de vraag of het wedstrijden, trainingen of
demonstraties zijn. Er is ook geregeld dat het verboden is om als toeschouwer aanwezig te
zijn bij sportactiviteiten. Het verbod geldt voor alle sportaccommodaties en sportinrichtingen,
waaronder zwembaden, sporthallen en sportvelden.

Artikel 2.4 Verbod gezamenlijk zingen of schreeuwen

Op grond van dit artikel is het verboden buiten een woning en daarbij behorend erf
gezamenlijk te zingen of te schreeuwen. Dit verbod geldt niet voor zangers, zangkoren en
zangroepen. Zij mogen buiten de woning en daarbij behorende erven gezamenlijk zingen,
bijvoorbeeld tijdens een kerkdienst of tiidens een concert. Samenzang tijdens religieuze
samenkomsten is eveneens toegestaan. Om besmetting te voorkomen is het wel verplicht de
richtlijnen van het RIVM die zijn opgenomen in zijn advies van 30 juni 2020 op dit punt na te
leven. Dit advies is te raadplegen op https://Ici.rivm.nl/koren-zangensembles.

Bij zangkoren en zangroepen moet gedacht worden aan koren en groepen die als zodanig
actief zijn. Onder zangkoren en zanggroepen wordt in ieder geval niet verstaan het
gezamenlijk zingen in een stadion tijdens een (voetbal)wedstrijd of het gezamenlijk meezingen
bij een concert.

Artikel 2.5. Verboden gebieden en locaties

Dit artikel drukt uit dat de voorzitter bepaalde gebieden en locaties kan aanwijzen waar
niemand zich mag bevinden. Dat gaat verder dan het verbod op samenkomsten (artikel 2.1)
en de verplichting om afstand te houden (artikel 2.2); in dit geval mag niemand zich meer in
het gebied bevinden, behalve de personen genoemd in het tweede lid. Daarnaast gelden de
algemene uitzonderingen genoemd in artikel 3.1 van deze verordening.

Een gebied kan ook een specifieke locatie zijn, zoals een winkel of een eet- en
drinkgelegenheid. Ook vakantieparken, campings, parken, natuurgebieden,
zwemgelegenheden en stranden kunnen worden aangewezen indien op deze locaties niet of
niet in voldoende mate de beperkende maatrege! met betrekking tot het houden van
anderhalve meter afstand tussen daar aanwezige personen in acht wordt genomen of het niet
in acht nemen daarvan dreigt. De voorzitter kan ook een gebied of locatie aanwijzen indien hij
dat noodzakelijk acht om de zorgcontinuiteit in de regio te garanderen.

De bevoegdheid kan ook worden gebruikt om uitvoering te geven aan de aanwijzing van de
minister van Volksgezondheid, Welzijn en Sport van 7 augustus 2020 en 29 september 2020
waarin hij opdracht geeft om bij alle gebieden en locaties, niet ziinde woningen, die gekoppeld
worden aan meerdere besmettingen of clusters van besmettingen via het bron- en
contactonderzoek van de GGD, passende maatregelen te treffen om het risico op
besmettingen in de toekomst te verkleinen.

19

14826390
