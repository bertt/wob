Deelt u de opvatting dat de genomen maatregelen spanning opleveren met
artikel 6, eerste lid, van de Grondwet? Welke consequentie verbindt u
hieraan?

Delt u de opvatting dat noodverordeningen geen geschikt en toegestaan
middel zijn om vergaande en langdurige beperkingen aan te brengen op de
vrijheidsrechten?

Antwoord 3, 4,5 en 6

Op grond van de op basis van artikel 7, eerste lid, van de Wet publieke
gezondheid door de Minister van VWS aan de voorzitters van de veiligheids-
regio’s gegeven opdrachten en de ter uitvoering daarvan door de voorzitters
van de veiligheidsregio’s vastgestelde noodverordeningen, geldt een verbod
op samenkomsten. Onder meer voor samenkomsten tot belijdenis van
godsdienst en levensovertuiging en uitvaarten bestaat een uitzondering op dit
verbod, mede met het oog op de vrijheid van godsdienst en levensovertui-
ging. Deze bijeenkomsten zijn mogelijk, mits de hygiénevoorschriften in acht
worden genomen, men steeds anderhalve meter afstand houdt en niet meer
dan dertig personen aanwezig zijn. Met deze maatregelen blijft een betekenis-
volle uitoefening van de vrijheid van godsdienst en levensovertuiging
behouden, omdat kleinschalige bijeenkomsten mogelijk zijn en door het live
uitzenden van de diensten (streamen via de website van de betreffende
religieuze organisatie of via YouTube) de mogelijkheid wordt geboden om op
afstand deel te nemen aan de dienst. Uit de praktijk blijkt dat het overgrote
deel van de kerkgenootschappen gebruikmaakt van deze mogelijkheid en er
zelfs vaak voor kiest om helemaal af te zien van fysieke diensten en deze
uitsluitend online aanbieden. Hiervoor verwijs ik naar het communiqué van
26 maart van de religieuze koepelorganisaties waarin zij hun achterban
oproepen om fysieke aanwezigheid bij alle religieuze samenkomsten zoveel
mogelijk te beperken en de diensten zoveel mogelijk digitaal te laten
plaatsvinden, dan wel uit te stellen. De religieuze koepelorganisaties hebben,
in goed overleg met mij, op 29 mei in een gemeenschappelijke verklaring
aangegeven hoe ze de komende tijd hun geloof op een veilige manier kunnen
beleven met hun gemeenschap. Zij hebben uitgesproken dat behoedzaam
vieren van het geloof het nieuwe uilgangspunt is nu de maatregelen per

1 juni versoepeld zijn. Ik heb waardering voor de wijze waarop de geloofsge-
meenschappen de afgelopen tijd hun inventiviteit hebben getoond en allerlei
nieuwe manieren hebben gevonden om gezamenlijk het geloof te vieren en
hier hoop uit te putten.

In de voorlichting van de Afdeling advisering van de Raad van State aan uw
Kamer is aangegeven dat bijeenkomsten inzake belijdenis van godsdienst en
levensovertuiging binnen gebouwen, uitsluitend bij wet in formele zin,
kunnen worden beperkt. De Afdeling advisering van de Raad van State geeft
ook aan dat de spanning met artikel 6, eerste lid, van de Grondwet voor een
korte periode wellicht kan worden weggenomen met de methode van de
redelijke uitleg. Ik volg deze lijn, die inhoudt dat de op grond van de
noodverordeningen geldende maximering van het aantal deelnemers voor
samenkomsten tot belijdenis van godsdienst en levensovertuiging binnen
gebouwen geen beperking zou zijn van de vrijheid van godsdienst voor de
beperkte duur van deze crisisperiode waarin de noodverordeningen noodza-
kelijk zijn. Een redelijke uitleg van de vrijheid van godsdienst brengt dan met
zich dat dit recht niet z6 ver reikt dat het onder de huidige omstandigheden
een onbeperkt aantal deelnemers aan religieuze bijeenkomsten omvat, zelfs
indien het samenkomsten binnen gebouwen en besloten plaatsen betreft. Met
de door het kabinet genomen maatregelen blijft een betekenisvolle uitoefe-
ning van de vrijheid van godsdienst mogelijk; kleinschalige bijeenkomsten
(maximaal dertig personen) zijn mogelijk evenals de mogelijkheid om online
deel te nemen aan de diensten. De noodverordeningen vormen een, voor de
beheersing van de ontstane crisissituatie, belangrijk en noodzakelijk juridisch
kader. Noodverordeningen dienen in een rechtsstaat niet al te lang te duren,
mede met het oog op de voortdurende gevolgen voor de vrijheden en
grondrechten van een ieder. Zoals aangekondigd in mijn brief van 1 mei 2020
(Kamerstukken Il 2019/20, 35 300 VI, nr. 124), is een wetsvoorstel in voorberei-
ding met daarin onder andere bepalingen over maatregelen voor zover die
grondrechten van burgers beperken.

 

Tweede Kamer, vergaderjaar 2019-2020, Aanhangsel Z

0055 9720063
