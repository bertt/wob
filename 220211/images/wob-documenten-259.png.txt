0066

Immers uitgangspunt zal zijn dat BOA’s en ook de overige medewerkers van het OV, de
reizigers er op wijzen, eventueel tot 2 keer toe, zich aan de maatregelen te houden, waaronder
het dragen van een mondkapje in de voertuigen of vaartuigen, voordat er een aanwijzing wordt
gegeven aan de reiziger. Die aanwijzing kan eruit bestaan dat de reiziger wordt gevraagd
alsnog een mondkapje te dragen, danwel — bij weigering — het voertuig of vaartuig te verlaten.
In geval dat de reiziger dan uiteindelijk de aanwijzing niet opvolgt dan wordt er proces-verbaal
opgemaakt voor het niet opvolgen van de aanwijzing. Dit betreft dus veelal het niet opvolgen
van de aanwijzing tot het dragen van een mondkapje, maar dat kunnen dus ook andere
aanwijzingen zijn in het belang van de orde, rust, veiligheid en de goede bedrijfsgang in het
OV.

De vervoerders zijn gehouden reizigers van 13 jaar en ouder te verplichten in de voertuigen
een mondkapje te dragen. Het gaat hierbij om een niet-medisch mondkapje. In het openbaar
vervoer is de uitzonderingsbepaling van artikel 1 lid 2 onder b van de Wet gedeeltelijk verbod
gezichtsbedekkende kleding van toepassing nu de bescherming van de gezondheid tegen het
COVID-19 virus het noodzakelijk maakt om in het openbaar vervoer een mondkapje te dragen
en aan het mondkapje verder geen eisen zijn gesteld anders dan dat het de neus en mond
moet bedekken. De gezichtsbedekking kan dienen ter bescherming van het lichaam in
verband met de gezondheid. Er is dus geen sprake van overtreding van artikel 1 lid 1 van de
Wet gedeeltelijk verbod gezichtsbedekkende kleding in het openbaar vervoer.

Artikel 2.8 Overig personenvervoer

Artikel 2.8 verplicht reizigers van 13 jaar en ouder in het overige bedrijfsmatige
personenvervoer, niet zijnde openbaar vervoer, een niet-medisch mondkapje te dragen indien
zij zich met meer dan twee personen van 13 jaar en ouder, de bestuurder daaronder
begrepen, in een voertuig of vaartuig bevinden. Het begrip ‘overig bedrijfsmatig
personenvervoer is gedefinieerd in artikel 1.2. De verplichting geldt dus ook als tot andere
personen anderhalve meter afstand gehouden kan worden. De plicht geldt in alle vormen van
bedrijfsmatig personenvervoer, dus ook in bijvoorbeeld touringcars, busjes en personenauto’s
met minder dan 9 zitplaatsen waarmee personen van en naar werklocaties worden vervoerd.
(al dan niet met chauffeur).

Naast de verplichting tot het dragen van een mondkapje mag een aanbieder van bedrijfsmatig
personenvervoer, waarbij bijvoorbeeld gedacht kan worden aan touringcarbedrijven en
taxivervoer, uitsluitend werken op basis van reservering. Ook is de aanbieder verplicht de
reiziger te vragen naar ziekteverschijnselen die samenhangen met een besmetting met het
COVID-19 virus. Deze verplichtingen gelden niet voor de aanbieder van openbaar vervoer of
veerdiensten.

De plicht tot het dragen van een mondkapje geldt niet op rondvaartboten en andere vormen
van recreatief vervoer. In die gevallen geldt de eis tot het houden van anderhalve meter
afstand.

In de artikelen 2.7, 2.7a en 2.8 is bepaald dat reizigers vanaf 13 jaar een niet-medisch
mondneuskapje dienen te dragen. Op dit gebod wordt niet gehandhaafd bij personen die
wegens een medische oorzaak geen mondkapje kunnen dragen. Reizigers zullen die
medische oorzaak desgevraagd op enigerlei wijze aannemelijk moeten maken.

Gelet op de aanwijzing van de minister van 11 september 2020, nr. 1742228-209922-PG
wordt op het gebod tot het dragen van een niet-medisch mondkapje voor jongeren in het

22

14826390
