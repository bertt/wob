0066

van 18 jaar en ouder wél anderhalve meter afstand tot elkaar te houden, waaronder in de
kleedkamers.

Bovenstaande betekent dat wel anderhalve meter afstand moet worden gehouden als dat een
normale sportbeoefening niet in de weg staat. Denk hierbij aan bowlen, biljarten, darten en
bridge.

Het niet in acht nemen van de anderhalve meter bij theater en dans geldt voor acteurs en
dansers die een voorstelling geven of dansen in de vorm van sport op een dansschool.

Ook bij dansevenementen in de buitenlucht moet wel ten minste anderhalve meter afstand
worden gehouden. Dan is er immers noch sprake van sport noch sprake van een culturele
uiting. Dansen buiten mag wel op samenkomsten met maximaal dertig personen, maar wel
met inachtneming van de anderhalve meter afstand tot elkaar.

Onderdeel i bepaalt dat het niet verplicht is anderhalve meter afstand te houden in het
openbaar vervoer, overige bedrijfsmatig vervoer en vervoer voor privé-doeleinden, mits het
gaat om vervoer dat primair de verplaatsing van de ene locatie naar de andere locatie behelst.
Wel moet een mondkapje worden gedragen vanaf 13 jaar, met uitzondering van het vervoer
voor privé-doeleinden waarvoor het dragen van een mondkapje een advies is, maar geen
verplichting.

Dit betekent dat (bijvoorbeeld) bij recreatief vervoer met een pleziervaartuig zoals een
rondvaarthoot, sloep of tender of bij het rondrijden in een (gehuurde) auto of bus het verbod
om zich in de publieke ruimte op te houden zonder tot de dichtstbijzijnde persoon een afstand
te houden van ten minste anderhalve meter, onverkort van toepassing is. In die gevallen is de
verplaatsing immers niet primair gericht is op vervoer van de ene locatie naar de andere
locatie.

Voor sommige activiteiten geldt dat zij onder verschillende artikelen van deze verordening
vallen. Hierbij kan gedacht worden aan de bruine vioot. Voor zover daar de zeilsport beoefend
wordt, is het niet verplicht anderhalve meter afstand tot elkaar te houden. Bevinden de
aanwezigen zich echter in het eet- of slaapgedeelte dan moet wel afstand worden gehouden.
Wordt een vaartuig uit de bruine vioot ingezet als veerdienst dan gelden de regels voor
personenvervoer per boot.

Onderdeel j staat toe dat personen op een buitenterras bij een eet- en drinkgelegenheid die
aan weerszijden van een tussen tafels geplaatst kuchscherm zitten, onderling geen
anderhalve meter afstand houden. Deze uitzondering geldt uitsluitend op buitenterrassen bij
eet- en drinkgelegenheden. De instructie kuchschermen waar in artikel 1.2, eerste lid, naar
wordt verwezen is te vinden op:
https:/Avww.rijksoverheid.nl/documenten/publicaties/2020/06/30/instructie-kuchschermen

Artikel 2.3 Verbod openstelling dansvoorziening

Dit artikel verbiedt het in een eet- en drinkgelegenheid aanwezige dansvoorziening geapend te
houden voor publiek of aldaar gelegenheid te bieden tot dansen. Dansen in discotheken,
nachtclubs en vergelijkbare dansgelegenheden is niet toegestaan. Indien in een discotheek,
nachtclub of vergelijkbare dansgelegenheid een eet- en drinkgelegenheid is gevestigd, is het
wel toegestaan deze eet- en drinkgelegenheid voor publiek geopend te houden.

18

14826390
