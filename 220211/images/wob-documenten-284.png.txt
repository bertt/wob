0090

[05-10-2020 15:34:21] Jakko Gunst: Dag Anna Sophia,

Volgens mij staat het communiqué inmiddels online; ik hoop je dadelijk wat vragen te appen inde
hoop dat die in welke vorm dan ook beantwoord kunnen worden voor morgenochtend half 11
(deadline dinsdagkrant). Is dat okay?

Hg,

Jakko

[05-10-2020 16:34:23] Jakko Gunst: Beste Anna Sophia,

Op een aantal punten is de gang van zaken ons nog niet helemaal helder

Zou je de volgende vragen kunnen (laten) beantwoorden, indien mogelijk gaarne voor
morgenochtend 10.00 uur en als dat niet lukt voor 10.30 uur?

1) Wat is de reden dat er een week na de persconferentie van vorige week maandag alsnog een
overleg met de kerken heeft plaatsgehad? Tijdens de persconferentie was de boodschap toch
vooral: voor kerken zijn er geen nadere regels nodig, want er is vrijheid van godsdienst en kerken
zijn geen besmettingshaarden? Waarom een week later dan alsnog overleg?

2) In hoeverre heeft de gang van zaken in Staphorst hierbij een rol gespeeld? Bracht dat het
overleg in een stroomversnelling? Zou er zonder Staphorst ook overleg gekomen zijn?

3) Wat deed de kerk in Staphorst in uw optiek precies verkeerd? Kunt u aangeven aan welke
voorschriften de kerk niet voldeed, welke regels of afspraken zij in uw ogen heeft geschonden, of
wat haar anderszins te verwijten of aan te rekenen valt?

4) SGP-leider Van der Staaij stelde in reactie op het communiqué: Ik heb het gevoel dat de koers
hier meer wordt bepaald door commotie dan door rijp beraad. Snijdt die opmerking in uw ogen
hout? Waarom wel/niet?

5) Alles overziend lijkt het communiqué tamelijk soepel tot stand te zijn gekomen. Hoe verklaart u
dat? Heeft u op de kerken moeten inpraten, of heeft u druk op ze moeten uitoefenen? Is in het
overleg nog aan de orde gekomen om af te schalen naar 100 personen per kerkdienst, zoals dat
aan het begin van de zomer ook enige tijd gebruikelijk is geweest?

6) Wilt u reageren op het volgende statement van prof. dr. A Huygen: ,,Kerken terug naar 30
aanwezigen per dienst? Volstrekt overtrokken, ongeloofwaardige overreactie, niet gebaseerd op
feiten maar op de onderbuik van de T. Hoe de overheid draagvlak verspeelt bij mensen die alles
hebben gedaan om besmettingen terug te dringen.”

7) Klopt het dat theaters en schouwburgen wel vrijstellingen mogen verlenen voor de max. 30-
regel en kerken niet?

8) De ChristenUnie pleit voor een nog deze week te houden vervolgoverleg tussen u en de kerken
waarin alsnog naar de mogelijkheid voor maatwerk wordt gezocht. Kunt u op dit punt al enige
toezeggingen doen?

9720085
