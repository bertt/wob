0100

huis en de kortademigheid werd minder. Ze werd goed
behandeld.

Voorzitter. Al die mensen die een dierbare hebben op de
ic, voelen de pijn. Die zagen afgelopen weekend de "eerst
Henk en Ingrid en daarna pas Ahmed en Fatima’-tweet van
Wilders. "Eigen volk eerst." Zo veel haat, zo veel pijn, maar
ook zo veel racistische drek. Wij hebben in de jaren dertig
gezien wat het doet als je volkeren tegen elkaar opzet, als
je de een meer voorrang geeft dan de ander. Dat corona
nu wordt gekoppeld aan afkomst is pijnlijk onterecht, want
Fatima en Mehmet werken keihard op de ic. Ik heb een zus
die werkt in de schoonmaak in een ziekenhuis. Zij staan
klaar voor iedereen om mensen liefdevol te verzorgen. En
die mensen krijgen een klap in hun gezicht. Wij weten —
dat zei het Centraal Planbureau — dat de meest kwetsbaren
lijden in een crisis: mensen met een lager inkomen, mensen
in contactberoepen, mensen die het zich niet kunnen ver-
oorloven om thuis te werken omdat ze gewoon elke dag
op locatie moeten zijn.

Voorzitter. Ik merk ean de reacties dat Nederland klaar is
met de politiek van Wilders. Ik vraag aan de regering wat
ze gaat doen om de extra kwetsbaren te beschermen, Ik
krijg vandaag alweer signalen dat woningbouwcorporaties
mensen uit huis gaan zetten, Dat deden we niet in de vorige
lockdown.

Voorzitter, tot slot. We zijn verplicht aan alle Nederlanders
om het beste te doen. We moeten volkeren niet tegen elkaar
opzetten. Voor de dame waar ik net over sprak, is het te
laat. Ze is afgelopen vrijdag overleden. Haar familie dankt
het ziekenhuis in Alkmaar, dat goed voor haar gezorgd
heeft. Ik wens ze heel veel sterkte met het enorme verlies.

De voorzitter:

Dank u wel. Dan geef ik nu het woord aan de heer Baudet
namens Forum voor Democratie.

|

De heer Baudet (FvD):
Voorzitter. Het is 14 oktober en vanaf vandaag zitten we in
een "gedeeltelijke lockdown", zoals het kabinet dat noemt.
We zijn het er hier in deze Kamer allemaal over eens —
natuurlijk is dat zo — dat ouderen en anderen die er vatbaar
voor zijn zo veel mogelijk beschermd moeten worden tegen
de impact van het coronavirus. De vraag is hoe dat doel
bereikt ken worden met de minst ingrijpende maatregelen.
Want in Nederland wonen 17 miljoen mensen. Mensen die
kwetsbaar zijn voor het virus, maar ook mensen die kwets-
baar zijn voor de maatregelen die we nemen tegen het
virus. Mensen met een gehandicapt kind die geen goede
thuishulp meer kunnen krijgen, mensen met verslavings-
problematiek, mensen met gevoeligheid voor depressie,
met uitgestelde medische zorg, mensen die kwetsbaer zijn
omdat ze als student geen normaal onderwijs meer krijgen,
of omdatze hun onderneming, hun levenswerk, failliet zien
gaan. Mensen in de horeca, de evenementenbranche, de
cultuursector, de sport. Miljoenen banen staan onder druk.
Voor al deze mensen moeten we aandacht hebben, aan al
deze mensen moeten we perspectief bieden.

In februari en maart vorig jaar wisten we niet wat ons

overkwam. Niemand van ons. We wisten nog weinig van
het virus maar het aantal ic-patiénten nam enorm snel toe.

Tweede Kamer

Corona werd ingedeeld in dezelfde categorie als ebola.
Forum voor Democratie was in dat stadium voorstander
van een korte lockdown als middel van korte duur om snel
ruimte te creéren waarin alles in de zorg op orde gemaakt
kon worden: voldoende testen, voldoende beschermings-
middelen, het opzetten van speciale coronacentra en het
aantrekken of omscholen van voldoende artsen en verpleeg-
kundigen, Ook om meer over het virus te leren en te snap-
pen welke groepen er vatbaar voor zijn en welke niet, zodat
je maatwerk kunt verrichten.

We kunnen het het kabinet misschien niet kwalijk nemen
dat er in die eerste fase fouten zijn gemaakt, maar de
vooruitziende blik ontbrak wel opvallend vaak. Het is nu
oktober en de testcapaciteit is nog altijd niet op orde. Ook
sneltasts zijn nog niet voorhanden. Hoe komt dat? Waarom
lukt het niet om die testcentra in te richten en bijvoorbeeld
bij de ingang van een event of een verjeardag de mogelijk-
heid te bieden direct te checken of je het hebt? Waarom
lukt dat nou toch niet? Ook het inzicht, waarvoor Maurice
de Hond ijvert, namelijk dat het virus zich via aerosolen
verspreidt, daalde maar heel langzaam in bij het kabinet.
Waarom stonden meneer De Jonge en meneer Rutte daer
nist voor open? En waarom wuifde De Jonge de motie weg,
die Van Hage en ik in mei indienden, om te onderzoeken
of hydroxychloroquine zou kunnen werken in een vroeg
stadium? Naar nu blijkt werkt het waarschijnlijk wel, maar
kostbare onderzoekstijd is verloren gegaan door de tunnel-
visie van de regering.

Ook zo'n raadsel: waarom was er een tekort aan virusrem-
mer remdesivir? Hoe is dat nou mogelijk? Net zoals voor
de zomer dat tekort aan medische mondkapjes, terwijl die
in de ouderenzorg zo hard nodig waren en op de wereld-
markt prima verkrijgbaar waren. Nog belangrijker: hoe is
het mogelijk dat er geen extra capaciteit is ingericht in de
ziekenzorg, geen extra capaciteit aan reguliere ziekenhuis-
bedden, geen extra capaciteit aan intensivecarebedden? Ik
kan dat niet begrijpen. Er zijn de afgelopen jaren duizenden
verplegers, artsen enzovoorts aan de kant komen te staan
vanwege de bezuinigingen in de zorg. Het Slotervaart ging
dicht, het Bronovo ging dicht en andere zorgcentra gingen
dicht. Waarom konden die nu niet opnieuw worden inge-
richt? Want dat is in feite het probleem. De capaciteit in de
zorg, dat is waar we het over hebben. Dat is de coronacrisis.
Ik kan niet begrijpen dat een rijk land als Nederland in de
zeven maanden waarin we nu met corona worstelen niet
een paar duizend extra bedden heeft kunnen inrichten. Dat
vind ik echt onbegrijpelijk.

En we gaan nu dus een tweede lockdown in, We zetten de
hele samenleving op slot om de zorg niet te overbelasten.
De vraag is: hoe bieden we mensen perspectief? Er is een
routekaart geintroduceerd. Niveau én, waakzaam, is van
kracht bij minder dan 50 positieve testen op 100.000 inwo-
ners per week, maar dus ook bij 0 positieve testen per week.
Bij 0 positieve testen is nog steeds het niveau waakzaam
van kracht. Dus waar is de route terug naar normaal? Vanaf
welke aantallen vindt het kabinet zelf dat heropening van
de samenleving weer aanvaardbaar is? Of betekent dit dat
de coronamaatregelen sowieso van kracht blijven totdat er
een vaccin is, en we dus tot die tijd met al deze verplichtin-
gen en maatregelen blijven lopen? Maar wat als er geen
vaccin komt, of pas over vele jaren? Blijven we dan jojoén,
van lockdown naar versoepeling en terug naar lockdown?
Wanneer wordt het middel erger dan de kwaal? De situatie
raakt uitzichtloos.

14 oktobar 2020

Ontwikkelingen rondom het coronavirus TK 14 14-86-24

9720045
