0066

De minister van Volksgezondheid, Welzijn en Sport draagt de voorzitters van de
veiligheidsregio’s in de aanwijzing van 7 augustus 2020 op om over te gaan tot een sluiting
van maximaal veertien dagen van locaties, specifiek recreatieve inrichtingen, waaronder in
ieder geval eet- en drinkgelegenheden en pretparken, die gekoppeld worden aan meerdere
besmettingen of clusters van besmettingen via het bron- en contactonderzoek van de GGD.

Op grond van de aanwijzing van 29 september 2020 kan ook over worden gegaan tot een
sluiting van maximaal veertien dagen van locaties, niet ziinde woningen, die gekoppeld
worden aan meerdere besmettingen of clusters van besmettingen via het bron- en
contactonderzoek van de GGD.

Het aanwijzen kan bij spoed ook mondeling geschieden. In de aanwijzing kan worden
opgenomen dat deze enkel geldt voor een periode van de dag of week (bijvoorbeeld een
weekend).

Onder noodzakelijke werkzaamheden als bedoeld in het tweede lid, onderdeel b, vallen
bijvoorbeeld noodzakelijke werkzaamheden aan woningen en werkzaamheden die
noodzakelijk zijn voor de levering van water, gas en elektriciteit.

Indien het betreffende gebied toegankelijk moet blijven voor andere personen dan genoemd in
het tweede lid, dan kan de voorzitter een specifieke maatregel treffen op grond van zijn
wettelijke (nood)bevelsbevoegdheden.

Artikel 2.5a Verbod geluidsapparatuur

Op grond van dit artikel kan de voorzitter een preventief verbod instellen om geluidsapparatuur
zoals geluidsinstallaties en muziekinstrumenten - waarmee zowel versterkt als onversterkt
geluid ten gehore kan worden gebracht - bij zich te hebben en te vervoeren naar aangewezen
locaties, met uitzondering van woningen en daarbij behorende erven. Dit om te voorkomen dat
grote groepen samenkomen in de vorm van illegale pop-up feesten, met alle risico’s van dien
voor de verspreiding van het coronavirus

Artikel 2.6 Beperking openingstijden eet- en drinkgelegenheden

Artikel 2.6 beperkt de openingstijden van eet- en drinkgelegenheden.

Op grond van het eerste lid mogen eet- en drinkgelegenheden (inclusief terrassen) na 21.00
uur geen nieuwe bezoekers meer toelaten. Het tweede lid bepaalt dat de eet- en
drinkgelegenheid om 22.00 uur gesloten dient te zijn. De eet- en drinkgelegenheid mag
bovendien niet eerder open dan om 06.00 uur, tenzij de eet- en drinkgelegenheid door de
burgemeester van de plaats waar zij is gevestigd is aangemerkt als ochtendhoreca. In dat
geval mag de eet- en drinkgelegenheid reeds om 04.00 uur open.

Het tweede lid geeft een afwijkende regeling voor eet- en drinkgelegenheden met een
afhaalfunctie. In dit verband kan bijvoorbeeld gedacht worden aan pizzeria’s,
fastfoodrestaurants en shoarmazaken. Als een eet- en drinkgelegenheid niet uitsluitend een
afhaalfunctie heeft, geldt voor het gebruik van het restaurant of terras de hoofdregel dat deze
vanaf 22.00 uur voor het publiek gesloten dient te zijn. Uitsluitend voor de afhaalfunctie mag
de eet- en drinkgelegenheid na 22.00 uur nog bezoekers ontvangen. Om 02.00 uur dient de
eet- en drinkgelegenheid ook voor de afhaalfunctie gesloten te zijn. Na 22.00 uur mag een eet-
en drinkgelegenheid met afhaalfunctie geen alcohol meer verstrekken, noch voor gebruik ter

20

14826390
