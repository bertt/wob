0066

Het maximum van dertig of veertig personen geldt zowel voor kinderen als volwassenen. Het
verbod heeft betrekking op alle samenkomsten die niet uitgezonderd zijn. Het verbod geldt niet
voor woningen of daarbij behorende erven. Bij excessen kan echter wel worden opgetreden
tegen bijvoorbeeld ‘coronafeestjes’ in studentenhuizen, garages, loodsen en dergelijke met
gebruikmaking van een noodbevel.

Uitzonderingen

Het derde lid bevat een aantal uitzonderingen op het verbod. Met de onderdelen a en b wordt
een uitzondering getroffen voor de godsdienstvrijheid en de vrijheid van vergadering en
betoging. De uitzondering in het kader van samenkomsten van personen die in gemeenschap
met anderen hun godsdienst of levensovertuiging belijden geldt ook voor het religieuze deel
van huwelijksplechtigheden (dus met uitzondering van het bruiloftsfeest). De uitzondering doet
niet af aan de dringende oproep van het kabinet om erediensten (waaronder de reguliere
kerkdienst en het vrijdagmiddaggebed) tot een minimum te beperken en waar mogelijk digitaal
uit te zenden zodat mensen op afstand de dienst kunnen volgen.

Onderdeel c ziet op verkiezingen als bedoeld in de Kieswet. Bij deze uitzondering gaat het om
groeps- en gezelschapsvorming ten behoeve van de kandidaatstellingsprocedure, inrichting
van de stemlokalen, de stemming in het stemlokaal en eventuele wachtrij buiten het
stemlokaal van kiezers die aan de stemming willen deelnemen, de stemopneming en de
vaststelling van de verkiezingsuitslag.

In onderdeel e is een uitzondering opgenomen voor wettelijk verplichte samenkomsten, zoals
vergaderingen van gemeenteraden en andere vertegenwoordigende organen. In onderdeel f is
een soortgelijke uitzondering opgenomen voor internationale organisaties.

De uitzondering voor ‘samenkomsten die noodzakelijk zijn voor de continuering van de
dagelijkse werkzaamheden van instellingen, bedrijven en andere organisaties met ten hoogste
personen per zelfstandige ruimte’ (onderdeel g) moet terughoudend geinterpreteerd worden.
Te denken valt aan de organisatie van staatsexamens of werkzaamheden voor het
garanderen van het betalingsverkeer. Activiteiten die ook georganiseerd kunnen worden
zonder een fysieke samenkomst of activiteiten die enkel gericht zijn op vermaak, voldoen niet
aan de eis van noodzakelijkheid en vallen niet onder deze uitzondering.

Onderdeel h voorziet in een uitzondering voor uitvaarten. In onderdeel i is een uitzondering
opgenomen voor samenkomsten in het kader van educatieve activiteiten en samenkomsten in
onderwijsinstellingen en de kinderopvang. Het gaat daarbij om samenkomsten die zich richten
op educatie en opvang. Onderdeel j. biedt een uitzondering voor zorginstellingen. Daarbij gaat
het bijvoorbeeld ook om de dagbesteding voor kinderen en volwassenen met een
(licht)verstandelijke- en of lichamelijke beperking. Op grond van onderdeel k worden ook
samenkomsten in het kader scouting-, cultuur-, kunst- en andere georganiseerde activiteiten
voor kinderen tot en met 17 jaar uitgezonderd.

In onderdeel | is de beoefening van sport uitgezonderd. Daarbij geldt dat het om
samenkomsten moet gaan waarbij het sportieve element voorop staat. Samenkomsten in
snooker- en biljarthallen, lasergamehallen, bungelland, ballenbak, binnenspeeltuin en
apenkooiland vallen dus niet onder deze uitzondering en daar geldt dus het maximum van
dertig personen binnen. Bowlen en darten worden wel als sport aangemerkt en daarvoor
gelden deze maximale aantallen dus niet.

12

14826390
