0066

noodverordening stelt. Een algemene beleidslijn waarin evenementen, muziekconcerten en
popconcerten categoraal worden verboden, is niet toegestaan.

Onderdeel n voorziet in een uitzondering voor samenkomsten in een eet- en drinkgelegenheid
in een hotel. Dit onder de voorwaarde dat de gasten allen hotelgasten zijn;

In onderdeel 0 is ten slotte een uitzondering opgenomen voor samenkomsten in het openbaar
vervoer en overig bedrijfsmatig personenvervoer.

Opgemerkt wordt wel dat voor alle samenkomsten de voorschriften uit het eerste lid van kracht
blijven. Ook voor die samenkomsten die op grond van het derde van het verbod op
samenkomsten met meer dan dertig of veertig personen uitgesloten zijn.

Placeren, gezondheid verifiéren en reserveren

In het vierde tot en met het achtste lid zijn voorschriften opgenomen over het placeren van
aanwezigen bij samenkomsten alsmede het verifiéren van de gezondheid en het reserveren.
Deze verplichtingen zijn daarbij gekoppeld aan een maximaal aantal aanwezigen.

Daarbij geldt voor situaties waarbij er sprake is van doorstroming en het onderlinge contact
tussen mensen beperkt is, dat het aantal bezoekers niet is gemaximeerd. De veiligheidsregio
bepaalt dan het maximum. Vooropgesteld dat er voldoende ruimte is om anderhalve meter
afstand van elkaar te houden. Dit geldt zowel voor binnen als buiten.

Voor situaties waarbij er geen doorstroming is en waarbij er geen reservering en verificatie van
de gezondheid mogelijk is, geldt een maximum van 100 personen binnen (met placering), per
zelfstandige ruimte en een maximum van 250 personen buiten (zonder placering). Dit
vanzelfsprekend voor zover sprake is van een uitzondering op artikel 2.1, derde lid.

Bij samenkomsten binnen geldt dus altijd placering, tenzij er sprake is van doorstroming van
bezoekers. Dit betekent dat men een vaste stoel toegewezen krijgt of dat een afgebakende
locatie, zoals een sportschool of zwembad, wordt aangewezen.

Meer specifiek is nog bepaald dat voor een samenkomst in een bibliotheek, museum,
monument, presentatie-instelling, dierentuin, pretpark, kermis, en een daarmee vergelijkbare
samenkomst waarbij sprake is van doorstroom van bezoekers geldt dat bezoekers vooraf per
tiidvak moeten reserveren.

Overigens wordt opgemerkt dat ‘exclusief personeel’ terughoudend moet worden
geinterpreteerd. Het gaat alleen om degenen die in de inrichtingen werkzaam zijn. Als een
band optreedt in een café, vallen de bandleden niet onder het personeel.

Artikel 2.1a Maatregelen bij introductie-activiteiten voor studenten

Alle fysieke samenkomsten die worden georganiseerd in het kader van de werving en
introductie van studenten van mbo, hbo en wo zijn verboden. De voorzitter van de
veiligheidsregio kan een ontheffing verlenen voor fysieke samenkomsten die worden
georganiseerd door onderwijsinstellingen, studentenverenigingen, studentensportverenigingen
en studieverenigingen, mits die samenkomsten geaccordeerd zijn door de desbetreffende
onderwijsinstelling of de veiligheidsregio, gericht zijn op kennismaking, studie of sport,
kleinschalig zijn, er geen alcohol gedronken wordt en de bijeenkomsten niet plaatsvinden
tussen 22.00 en 06.00 uur.

14

14826390
