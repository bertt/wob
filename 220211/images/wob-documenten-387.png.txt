0100

de suggestie van de minister-president voor een regerings-
commissaris eigenlijk een hele goede.

Minister Rutte:
Nou, het was geen suggestie. Het was een .

De voorzitter:
Voorbeeld.

Minister Rutte:

|k ben daar niet voor in dit geval. Het was een voorbeeld
van hoe dat in het verleden gegaan is en nog heel recent,
ha. Ik herinner mij dat Hugo de Jonge mij begin april ver-
telde: ik ga dit doen. Ik zei: wat een geweldig idee en wat
een fantastische man — ja, in dit geval man — heb je
daarvoor gevonden, Feike Sijbesma, met zijn netwerk, et
cetera. Dat geeft dan een enorme versnelling aan de
beleidsvorming maar ook aan de contacten met de sectoren,
ook internationaal, waar je dan van afhankelijk bent. Maar
op een gegeven moment, was ook zijn conclusie, is al dat
werk gedaan en komt het aan op implementatie, implemen-
tatie, implementatie, focus, focus, focus.

Als je in die fase zit, is het ontzettend belangrijk dat dat
weer in de ambtelijke organisatie gebeurt, want als je al die
dingen buiten de normale ambtelijke organisatie organi-
seert, loop je juist het risico dat de alignment, de schakeling,
met de andere beleidsterreinen niet goed gaat. Dus ik snap
de gedachte, maar ik zou daar nu niet voor zijn. Maar ik
hoor Hugo de Jonge net zeggen dat hij daar in zijn termijn
ook nog even nader op ingaat, omdat hij veel beter dan ik
weet hoe dat precies nu binnen VWS is georganiseerd.

De voorzitter:
Dit is volgens mij voldoende gewisseld. Dan ga ik naar de
minister van Volksgezondheid, Welzijn en Sport, Maar we
moeten eerst ...

Minister Rutte:
Ja, heel veel opruimen.

De voorzitter:
.. het spreekgestoelte schoonmaken.

Dan geef ik nu het woord aan de minister van Volksgezond-
heid, Welzijn en Sport

Oo

Minister De Jonge:
Voorzitter, dank u wel. Ik denk dat ik de vragen kan ordenen:
allereerst alles rondom testen, vervolgens nog een aantal
vragen die zijn blijven liggen over de escalatieladder, de
routekaart, dan een aantal vragen onder de paraplu van
kwetsbare personen, dan over de quarantaine en dan nog
een paar losse vragen

Allereerst over het testen en traceren. U weet dat we er met
man en macht aan werken om te zorgen dat we het aantal
‘testen per dag opschroeven, Dat lukt best heel behoorlijk,

Tweede Kamer Ontwikkelingen rondom het coronavirus

maar het blijft staan dat op dit moment de wachttijd voor
een afspraak en ook de wachttijd voor een uitslag gewoon
nog te lang duren. Dat is de reden dat we eerst en vooral
alle energie steken in het opschalen van de huidige PCR-
testcapaciteit. Als je kijkt naar wat er afgelopen week aan
testen op een dag is gedraaid — zo'n 55.000 — is dat al heel
erg veel hoger dan pak 'm beet begin september. Toen was
het zo'n 32.000 per dag. Als je kijkt naar waar het deze week
op uitkomt, dan is dat 61.000, volgende week 68.000, Zo
gaan we met duizenden per week omhoog.

Er zitten natuurlijk heel veel bottlenecks in de keten. Want
je ziet dat het gaat over laboratoriumcapaciteit. Daar hebben
we vorige keer een heel uitvoerig debat over gehad. Maar
je ziet ook dat het gaat over afnamecapaciteit. De GGD'en
hebben in hun opschalingsplan aangegeven op welke
manier zij hun afnamecapaciteit willen gaan opschalen.
Daarbij denken ze te komen tot minimaal 60.000 per begin
november, minimaal 80.000 per december. Dat waren de
getallen die ook de heer Klaver noemde. Ik benadruk in de
richting van de heer Klaver dat dat wat mij betreft geen
maximum is maar een minimum van waar je in ieder geval
wilt staan. Zowel als het gaat over de laboratoriumcapaci-
teit, de analysecapaciteit die je wil klaar hebben staan, als
over de afnamecapaciteit aan de kant van de GGD'en, wil
je natuurlijk zorgen dat dat zo ver als mogelijk kan worden
opgeschaald.

De GGD'en doen dat op een aantal manieren, sowieso door
het versnellen van de afnamecapaciteit in de reguliere
teststraten op te bouwen, door openingstijden te verlengen,
nieuwe locaties te openen, straten op een locatie te intensi-
veren. Daarnaast zorgen ze voor een meer fijnmazig net-
werk. Ook dat heeft de Kamer de vorige keer benadrukt:
het is belangrijk dat je dichtbij huis af kunt nemen. Daar-
naast richten ze een aantal XL-locaties in, waardoor je in
6é6n keer met heel veel capaciteit zou kunnen werken. Op
dit moment wordt samen met VNO-NCW en een aantal
grote bedrijven verkend op welke manier je dat zou kunnen
versnellen en je dat in én keer heel groot zou kunnen
opschalen. Maar omdat dat op dit moment nog niet tot
concrete aantallen leidt, ben ik daar een beetje voorzichtig
mee. In het opschalingsplan dat ik gisteren heb ontvangen
en heb meegestuurd richting de Kamer noemt de GGD zelf
een aantal van in totaal 100.000 in september, Dat zou
eventueel ook mogelijk moeten zijn met de laboratoriumca-
paciteit, maar ook daar geldt wel een kanttekening, namelijk
dat we als onderdeel om tot die 100.000 te komen ook
gerekend hebben op pooling in de laboratoriumcapaciteit.
Pooling kan eigenlijk alleen maar bij een wat lagere posi-
tieve testratio. Dus als er te veel positieve uitslagen zijn,
zoals op dit moment, is poolen eigenlijk niet zo'n heel
effectieve manier om in te zetten. Dat is ook een reden om
het aantal besmettingen op dit moment omlaag te willen
krijgen. Kortom, we trekken aan het gras om het harder te
laten groeien maar ik weet eigenlijk niet of het nog heel
veel harder kan groeien. Ik ga dat in ieder geval niet belo-
ven. Wel ga ik beloven dat ik alles op alles zet om ervoor
te zorgen dat we die capaciteit telkens weer verder verhogen
en versterken.

 

Dan is er door veel mensen gesproken over de mogelijkhe-
den van het sneltesten.

De voorzitter:
Ik stel voor dat u dit eerst afmaakt.

14 oktobar 2020
TK 14, 14-86-47

9720045
