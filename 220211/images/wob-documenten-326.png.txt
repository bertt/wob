23-2-2021 Letterlijke tekst persconferentie na ministerraad 9 oktober 2020 | Mediatekst | Rijksoverheid.nl

Maar dan moet je dus ook concluderen dat dat gedrag hardnekkiger was dan gedacht.
RUTTE

Ja, we kunnen eindeloos met elkaar filosoferen over onze volksaard maar dat doet er niet zoveel toe. Ik
kijk gewoon naar de optelsom van die gedragingen en dan zie ik het virus oplopen. En ik heb de luxe niet
om hele sociologische studies te doen, dan kan ik niet anders dan met Hugo de Jonge en het kabinet
besluiten aanvullende maatregelen te nemen om het gedrag wel af te dwingen. Ja, dat gaat niet anders.
Uiteindelijk gaat het om onze gezondheid.

JONKER (NIEUWSUUR)

Daar nog even op doorgaand, u zegt aan het begin: alleen met ons gedrag en niet met maatregelen
kunnen we het virus terugdringen. Maar maakt u uw eigen rol dan niet te klein?

RUTTE

Nee, helemaal niet want ik ben best bereid en dat zal ik ook doen als het nodig is, we hebben dat
gedaan vorige week, en we zullen bereid zijn nog veel verder te gaan als dat nodig is, om dat wel af te
dwingen. Maar uiteindelijk is het dan nog steeds het gedrag wat het doet.

JONKER

Maar dat kunt u ook toch bijsturen dat gedrag door regels of door meer te handhaven?

RUTTE

Ja, dat doen we toch? Daarom hebben we toch de cafés om tien uur dicht, daarom doen we toch...?
JONKER

Maar u constateert dat het gedrag nog niet goed genoeg is, dan kunt u toch iets doen?

RUTTE

Ja, dat hebben we toch allemaal gedaan? Dan zullen we toch bereid zijn meer te doen? Ik snap die
discussie nooit zo. Mijn punt is een andere. Mijn punt is dat je zo’n virus alleen met z’n allen kunt
bestrijden. Je kunt niet achter elke voordeur een politieman, voor elke voordeur een politieman zetten
en zo’n maatregel als in Spanje en Frankrijk waarbij gedurende acht weken iedereen thuis moest blijven,
alleen z’n hondje in de buurt van het eigen huis moest uitlaten. Dat lijkt me niet effectief. Maar als er
een discussie is: ‘Ben je, Mark Rutte, bereid om te handhaven en maatregelen op te leggen?’ Ja
natuurlijk, maar dat doen we ook constant als het nodig. Eigenlijk is mijn oproep aan Nederland: dat is
heel slecht voor al die sectoren waar vreselijk veel mooie menen vreselijk hard werken en mooie
bedrijven die daar ontzettend last van hebben. Die discussie over de horeca, het is niet dat de horeca
het probleem perse is, maar het is een reden waarom heel veel mensen de deur uitgaan, zich
verplaatsen, het risico lopen met teveel mensen tegelijkertijd in contact te komen waardoor het virus
kan toenemen. Als dan blijkt dat die anderhalve meter en dat handen wassen vanzelf niet goed genoeg
gaat dan moet je dus die optelsom van bewegingen terugbrengen. Dat doe je met maatregelen en
dwing je af. Je dwingt af dat cafés dicht zijn om tien uur, je dwingt af dat theaters afschalen, je dwingt af
dat er geen publiek is bij voetbal.

file:///:/Corona/JZWiWob verzoek Erediensten/Na 14 april 2020/ZyLAB/Letterlijke tekst persconferentie na ministerraad 9 oktober 2020.nl.html 8/17.

0096

9720032
