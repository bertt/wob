23-2-2021 Letteriijke tekst persconferentie na ministerraad 9 oktober 2020 | Mediatekst | Rijksoverheid.nl
Maar het vervolgeffect daarvan is dat je op een gegeven moment bepaalde medische handelingen moet
gaan uitstellen. Dat klinkt heel theoretisch totdat jij misschien een vader of grootvader hebt met
vergrote aderen waar zo’n stent in gezet moet worden of een hart waar een probleem mee is of kanker
die op een gegeven moment te horen krijgt dat die operatie tijdelijk wordt uitgesteld. Dat is heftig. Dus
als je dat wil voorkomen moet je tot twee kunnen tellen. Namelijk, één: anderhalve meter. Twee: je
handen stukwassen.

HAGEN

Ja, maar als je kijkt naar de ziekenhuizen in bijvoorbeeld een ziekenhuis in Geleen waar nu 23
medewerkers ziek zijn met het coronavirus. Ziet u die problemen ook in de rest van het land?

RUTTE

Natuurlijk ook in ziekenhuizen komen natuurlijk mensen naar de eerste hulp, spoedeisende hulp en dan
loop je natuurlijk het risico dat daar iets mis kan gaan. Dat is natuurlijk altijd een risico in een ziekenhuis
want daar komen natuurlijk de mensen bij elkaar die ook iets hebben. De ziekenhuizen doen hun
uiterste best natuurlijk om besmettingen intern te voorkomen. Dat lukt niet altijd. Als het al daar
vandaan komt. Ook bij ziekenhuizen kan iemand werken die de besmetting, de bronbesmetting ergens
anders heeft... die z’n besmetting ergens anders heeft opgelopen. Maar dat kan ook in die ziekenhuizen
zelf gebeuren. Zeker omdat ziekenhuizen proberen zoveel mogelijk ook het normale werk te laten
doorgaan is het daar natuurlijk extra druk. Dank voor deze vraag. Nog een extra argument om te zeggen
jongens, laten we ons met z’n allen aan die regels houden want het leidt ook niet alleen tot heel hard
werken door het personeel, uitstel van operaties, maar ook nog weer eens een keer tot extra risico’s van
besmetting.

HAGEN
Ja, dus ook voor de mensen die dit weekend van plan waren naar het café te gaan, ook die extra oproep.
RUTTE

Je mag wel in het weekend naar het café, maar doe dat voorzichtig. Ga niet met meer dan vier aan een
tafeltje. Zorg ervoor dat je voor tienen daar weg bent. Ga daarna niet in de rij staan om een sixpack te
halen bij de lokale Lidl of Albert Heijn. Dus doe het gewoon verstandig. Dan kunnen we met z’n allen
ook nu nog steeds een prettig leven hebben. Alleen ik ben natuurlijk bezorgd over die oplopende cijfers
en of er misschien toch meer nodig is waardoor je verder beperkingen hebt, verdere maatregelen zou
moeten nemen.

MEBIUS (VOLKSKRANT)

Dat Nederland één van de grote brandhaarden in Europa is wijdt u aan ons gedrag, aan het gedrag van
de mensen. Neemt u uzelf ook iets kwalijk, of het kabinet?

RUTTE

Ja natuurlijk, dan zijn wij daar ook, ik in ieder geval niet voldoende in geslaagd om die urgentie eerder
over te brengen. Zeker, tuurlijk. Als ik één vinger naar u wijs, wijzen er drie naar mezelf.

MEBIUS

file:///:/Corona/JZWiWob verzoek Erediensten/Na 14 april 2020/ZyLAB/Letterlijke tekst persconferentie na ministerraad 9 oktober 2020.nl.html 12/17

0096 9720032
