Noodverordening van de voorzitter van de veiligheidsregio IJsselland houdende
voorschriften ter voorkoming van verdere verspreiding van het coronavirus/COVID-19
(Noodverordening COVID-19 veiligheidsregio |Jsselland 29 september 2020)

De voorzitter van de veiligheidsregio |Jsselland,

gelet op artikel 176 van de Gemeentewet en artikel 39 van de Wet veiligheidsregio’s;

gelet op de aanwijzingen van de minister van Volksgezondheid, Welzijn en Sport, mede
namens de minister van Justitie en Veiligheid, van 26 juni 2020 nr. 1712697-207530-PG, van
10 juli 2020 nr. 1720717-208077-PG, van 7 augustus 2020, nr. 1730398-208872-PG, van 20
augustus 2020, nr. 1735182-209238-PG, van 1 september 2020, nr. 1739903-209722-PG, van
11 september 2020, nr. 1742228-209922-PG en van 29 september 2020 nr. 1751808-210914-

PDC19.

besluit de volgende regeling vast te stellen:

Paragraaf 1

Artikel 1.1

Algemene bepalingen

Werkingssfeer

Deze verordening is van toepassing op het grondgebied van de gemeenten die behoren tot de
veiligheidsregio IJsselland, te weten Dalfsen, Deventer, Hardenberg, Kampen, Olst-Wijhe,
Ommen, Raalte, Staphorst, Steenwijkerland, Zwartewaterland en Zwolle.

Artikel 1.2

Begripsbepalingen

i In deze verordening en de daarop berustende bepalingen wordt verstaan onder:

0066

buitenterras: in de open lucht gelegen terras dat aan de bovenzijde of aan drie
zijden open is;

contactberoepen: beroepen waarbij het niet mogelijk is ten minste 1,5 meter
afstand te houden tot de klant.

eet- en drinkgelegenheden: inrichtingen waar ter plaatse eten of drinken
bedrijfsmatig of anders dan om niet wordt verstrekt en genuttigd, met
uitzondering van inrichtingen in bedrijven, instellingen en andere organisaties
die niet voor het publiek toegankelijk zijn (bedrijfskantines en bedrijfscatering);
gezamenlijk huishouden: de niet van tafel en bed gescheiden echtgenoot,
geregistreerde partner of andere levensgezel en ouders, grootouders en
kinderen, voor zover zij volgens de basisregistratie personen op hetzelfde
adres woonachtig zijn;

kuchscherm: een voorziening geplaatst tussen tafels zoals bedoeld in de
‘Instructie kuchschermen op terrassen in de horeca’ van 29 juni 2020;
mondkapje: voorwerp dat op grond van zijn ontwerp bestemd is om in ieder
geval de mond en de neus volledig te bedekken, zodat de verspreiding van
virussen en andere ziektekiemen zoveel mogelijk wordt tegengegaan;
openbaar vervoer: openbaar vervoer als bedoeld in artikel 1 van de Wet
Personenvervoer 2000;

onderwijsinstelling: school, instelling of exameninstelling in de zin van een
onderwijswet als bedoeld in artikel 1, onderdeel d, onder 1, van de Wet op het
onderwijstoezicht, daaronder begrepen een niet bekostigde instelling;

14826390
