0063

Ferd Grapperhaus bezocht in de coronacrisis als minister van Eredienst moskeeén, synagogen
en kerken. Vooral een preek in de Barneveldse GGiN-gemeente raakte hem.

4Juist in tijden van rampspoed wil je samenkomen om te bidden en zingen. Ik besefte opeens:
dat moeten al die kerkgangers momenteel missen.’

> Den Haag

Minister Grapperhaus kan zich die preek in Barneveld van dominee Jochem Roos nog goed
herinneren. ‘Het ging aan de hand van Mozes over het leed dat mensen treft, en dat je ondanks
tegenslagen je missie moet doorzetten. De dominee heeft misschien willen zeggen: “Ook u
moet doorgaan en kunt niet verzaken, minister.” Niet dat ik Mozes ben natuurlijk, maar ik
betrok die boodschap wel op mijzelf. Die preek vond ik erg mooi en indrukwekkend.’

Waarom maakte die preek zoveel indruk op u?

‘Omdat die boodschap voor iedereen geldt. Mensen hebben het tijdens de coronacrisis enorm
zwaar gehad, maar we moeten toch doorzetten. In tijden van rampspoed wil je samenkomen
om in religieuze meditatie te bidden en te zingen. Tijdens die dienst besefte ik opeens: juist
zoiets belangrijks moeten al die kerkgangers momenteel missen.’

De Bameveldse kerkgemeente behoort tot de Gereformeerde Gemeenten in Nederland. Was
dat voor u als katholiek even wennen?

‘Ik vind het wel boeiend als een dominee zo’n stevige preek aflevert. Ik ben opgevoed bij de
Jezuieten, die mij als jongen van twaalf jaar leerden: er zijn veel uitingen van religie en
levensbeschouwing, maar ze leiden uiteindelijk allemaal naar dezelfde principes. Tijdens mijn
studie kwam ik veel in contact met gereformeerde studenten. En hoewel mijn katholicisme
weleens argwanend werd bekeken, had ik juist veel belangstelling voor mensen met een
andere zienswijze. Ik vind het interessant daarvan kennis te nemen.’

Heeft u tijdens de coronacrisis zelf iets aan uw geloof gehad?

‘Zeker. Ik geniet erg van de verhalen en wijsheden uit het Nieuwe Testament. Daaraan heb ik
veel gehad.’

Op welke manier?

‘Je hebt bijvoorbeeld het verhaal van de dochter van Jairus: een meisje dat dood is en door
Jezus tot leven wordt gewekt. Ik zeg heel eerlijk: mijn interpretatie daarvan is niet zozeer dat
Jezus door handoplegging mensen tot leven kan wekken, maar wél dat Hij troost kan bieden
als het allemaal uitzichtloos is. En tegelijk dat je soms het uitzichtloze lot op bepaalde punten
moet aanvaarden. Dat hebben we tijdens de coronacrisis wel geleerd: het kon allemaal even
niet meer. We moesten thuisblijven, konden onze kinderen niet knuffelen en onze zieke ouders
niet bezoeken. Dat is heel wreed. Op zulke momenten heb je troost nodig om daardoorheen te
komen en te beseffen: je bent niet de enige. Die troost haal ik deels uit mijn geloof.’

9451875
