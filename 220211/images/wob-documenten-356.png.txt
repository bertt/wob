De voorzitter:
Nee.

De heer Azarkan (DENK):

.. over vragen. Ik heb dat nagevraagd. Ik heb een heel
simpele vraag gesteld omdat ik vond dat dat een punt was
dat mij niet alleen persoonlijk raakte, maar waarover een
groot deel van de mensen mij bevraagd heeft omdat dat
Voor consternatie heeft gezorgd. Ik wilde daar al mijn vragen
over stellen. U heeft dat niet toegestaan en ik constateer
dat u dat bij de heer Wilders wel doat. Dat vind ik niet earl ijk.

De voorzitter:

Nee, dat gold voor iedereen, niet alleen voor u. Bij de eerste
interrupties had iedereen drie vragen. U wilde meer vragen
stellen dan de rest en dat heb ik niet toegelaten. Als u nu
had willen interrumperen, had u dezelfde kans. Bovendien
stonden er meer collega's en daar moet ik ook op letten.
Uiteindelijk gaat de voorzitter over de interrupties. Dat is
mijn lot en uw lot ook.

De heer Van der Staaij staat klaar namens de SGR

Oo

De heer Van der Staaij (SGP):

Mevrouw de voorzitter. Toch weer een gedeeltelijke lock-
down. En dat hakt er stevig in. Dat voelen we allemaal en
dat is wat we met elkaar niet wilden. In de zomer presen-
teerde het kabinet nog een aanpak die uitging van lokale,
hoaguit regionale maatregelen met een gereedschapskist
met instrumenten. Het was de bedoeling dat burgemeesters
en veiligheidsregio's zouden ingrijpen als dat nodig was,
mear zo ging het niet. In plaats van een regionale waterpas
komt er opnieuw een stevige hamer uit de landelijke
gereedschapskist.

Het kabinet wijt dit ook aan het gedrag van burgers en dat
is zeker niet uit de lucht gegrepen. We hebben daar in de
briefing van vanmorgen voorbeelden van gehoord. Maar
is dat het hele verhaal? Is het niet eerlijk om te erkennen
dat een aantal randvoorwaarden gewoon niet op orde
waren? Ik noem het tekort aan testcapaciteit, onduidelijkheid
over wie wanneer welke besluiten moet nemen, niet
ingrijpen wanneer de signaalwaarden werden overschreden.
Hoe kijkt het kabinet daarop terug?

Voorzitter. Dan naar het nu. Wij begrijpen dat er nu stevige
maatregelen nodig zijn, juist om ook de niet-coronazorg
voor zo veel mogelijk mensen overeind te houden. Veel
van die maatregelen zijn helder, maar er zijn ook onduide-
lijkheden. Dat zijn niet altijd de grootste punten, maar wel
punten die mensen soms erg raken. Neem het punt van de
huwelijksvoltrekkingen. Daar is toch weer onduidelijkheid
over ontstaan. Hoe zit dat nu? In de routekaart staat dat het
in de fase "zeer ernstig" met maximaal 30 kan, maar in de
fase "lockdown" niet. Het lijkt er dus op dat 30 nu nog wel
kan, maar er is onduidelijkhaid over. Mijn vraag zou zijn of
er over die voorzienbare punten, waar vragen over rijzen
en die mensen echt raken, elke keer zo snel magelijk helder-
heid kan zijn. Het blijft voor de toekomst belangrijk om, zo
snel als dat verantwoord kan, terug te gaan naar een
maatwerkaanpak. Mijn vraag is: hoe en wanneer komt die
weer in zicht?

 

Tweede Kamer

Er wordt opnieuw een groot beroep gedaan op de veer-
kracht van onze samenleving. Het is belangrijk dat we in
deze fase extra omzien naar elkaar, zoals we dat ook eerder
in deze crisis hebben laten zien. Mensen die eenzaam zijn,
ouderen die bang zijn voor besmetting en kwetsbare men-
sen. In de afgelopen maanden hebben we zo veel mooie
voorbeelden van coronahulp gezien: vanuit groepen bur-
gers, vanuit organisaties en kerken. Nederlanders hebben
veerkracht getoond. Ik zou zeggen: laten we juist nu, in
moailijke tijden, dit weer opnieuw in de etalage zetten, hier
een beroep op blijven doen, dit aanmoedigen en ondersteu-
nen.

Voorzitter. Een goede bestrijding kan niet zonder het aan-
spreken van burgers op naleving van gedragsregels en zo
nodig hendhavend optreden. Mee eens. Wij zijn er echter
geen voorstander van om gedragsadviezen zoals rond
mondkapjes nu ineens verplichtend te gaan vastleggen,
met alle juridisering van dien. Belangrijk is ook dat verant-
woord gedrag beloond wordt. Als ondernemers, burgers,
instellingen zich met succes hebben ingezet voor risicobe-
perkende maatregelen, die goed worden nageleefd, is het
stimulerend dat het gezien en beloond wordt. Ik snap dat
dat nu in deze fase en op dit moment met heel algemene
maatregelen even niet kan, maar laat daar wel op ingezet
worden, juist om het vol te kunnen houden. Want het eer-
lijke verhaal is niet alleen dat er nu stevige maatregelen
nodig zijn, maar ook dat we nog wel een hele tijd vastzitten
aan allerlei lastige en vervelende beperkingen. En dan moet
het wel vol te houden zijn. Het virus is niet zomear weg.
Daar moeten we als samenleving mee leren omgaan, zoals
we hebben leren leven met andere ziekten, aandoeningen
en tegenslagen. We moeten niet alleen grenzen stellen —
dat moet zeker ook gebeuren — maar ook ruimte bieden.
Herkent het kabinet zich daarin en hoe wordt daarop inge-
speeld?

Voorzitter. De druk op de ziekenhuizen loopt op. Daer
moeten we oog voor hebben, maar we moeten ons er niet
op blindstaren. De les uit de eerste golf was ook dat zorg
meer is dan ziekenhuiszorg. Houd ook een scherp 00g op
wat er in de andere domeinen van de zorg gaande is. Hoe
voorkomen we dat voorzieningen voor ouderen, zoals de
dagopvang voor mensen met dementie, rigoureus worden
afgeschaald? Biedt het strenge advies om thuis te werken
voldoende ruimte om bijvoorbeeld in de geestelijke
gezondheidszorg daadwerkelijke gesprekken van gezicht
tot gezicht te voeren? Laten we daar alsjeblieft de nodige
ruimte in bieden. Dat raakt ook het welzijn van mensen. En
nog even over een andere sector, de gehandicaptenzorg.
Waarom krijgen medewerkers in de gehandicaptenzorg
geen zorgvoorrang als zij zich willen laten testen?

Tot slot. Het onderwijs blijft op dit moment ongemoeid.
Dat begrijpen wij en dat steunen wij. De gevolgen van het
dichtgooien van scholen zouden vergaand zijn. Maar we
maken ons tegelijkertijd zorgen over de mogelijkheid dat
het virus zich onder de radar verder blijft verspreiden. Mijn
slotvraag is daarom: welke maatregelen treft het kabinet
om te voorkomen dat scholen brandhaarden worden, met
alle gevolgen van dien?

Dank u wel, voorzitter.

14 oktobar 2020

Ontwikkelingen rondom het coronavirus TK 14 14-8-16

9720045
