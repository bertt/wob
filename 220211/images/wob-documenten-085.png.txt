De voorzitter:
En ook te gaan afronden.

Minister De Jonge:
Ja, zeker. Ik heb nog een tweetal vragen

De eerste vraag gaat over de preventie, het manifest — "de
petitie" moet ik zeggen — die gisteren live online in ont-
vangst is genomen door de staatssecretaris. Die komt van
het Nederlands Innovatiecentrum voor Leefstijlgenees-
kunde, samen met TNO en LUMC, Collega Blokhuis heeft
dat manifest in ontvangst genomen. Het is helemaal waar
dat we te werken hebben aan een vaccin. Uiteindelijk zal
een vaccin ons daadwerkelijk beschermen. We hebben
ondertussen ook te werken aan allerlei innovatieve behan-
delingen om te kijken of we ook met behandelingen de
schade van dat nare virus kunnen terugdringen. Maar wat
we in ieder geval weten, is dat iedereen in goede gezond-
heid ook daadwerkelijk een betere weerstand heeft. Dus
leefstijl is echt iets om juist nu op in te zetten. Het is altijd
al belangrijk; een derde van alle zorg die we in Nederland
geven, heeft te maken met aan leefstijl gerelateerde ziekten.
Maar zeker nu is het een extra wake-upcall om te zorgen
dat we een extra impuls geven aan leefstijl. Dus we komen
er graag op terug op welke manier we daarmee aan de slag
gaan. Ik stel me voor dat we dat doen in de volgende brief.

Dan de heer Baudet. Hij vroeg of ik bereid ben om
hydroxychloroquine beschikbaar te maken voor de eerste
lijn. Dat was de vraag van de heer Baudet. "Haaidroksieklo-
rookwin", zoals president Trump dat zegt. Nou, dat ben ik
niet. Ik vind het overigens ook niet aan politici om experi-
mentele toepassing van geneesmiddelen aan te prijzen.
Het College ter Beoordeling van Geneesmiddelen, het CBG,
stelt dat de werkzaamheid van chloroquine en hydroxychlo-
roquine nog onvoldoende is aangetoond, Het gebruik van
deze middelen brengt ernstige risico's op hartritmestoomis-
sen met zich mee. “Baat het niet dan schaadt het niet” gaat
dus niet op. Daarnaast is het advies om deze middelen
alleen toe te passen bij patiénten als onderdeel van de kli-
nische studie en in lijn met de behandelrichtlijn van de
Stichting Werkgroep Antibioticabeleid. Die beoordeelt
eigenlijk alle medicamenteuze behandelopties die op een
innovatieve, onderzoeksmatige manier kunnen worden
gebruikt. In die behandelrichtlijn staat heel nadrukkelijk:
doe het nou echt alleen in een onderzoeksetting en zeker
niet in de eerste lijn door huisartsen. Ook de inspectie ziet
daar uiteraard op toe.

Dat was het, voorzitter.

Mevrouw Van Brenk (50PLUS):
Misschien komt het bij de heer Van Rijn, maar ik had nog
drie vragen waerop ik antwoord dacht te krijgen van deze
minister. Ze gaan over de capaciteit van 113, dus over zelf-
moordpreventie, over de vergroting van de ic-capaciteit,
dus ...

Minister De Jonge:
Dat is bij collega Van Rijn

Tweede Kamer

Mevrouw Van Brenk {50PLUS):
Oke, dat is prima. En over de financién van de gemeenten.

Minister De Jonge:
En uw vraag daerover was?

Mevrouw Van Brenk (50PLUS)

Ik zal 'm er even heel precies bij halen, want dan weten we
het zeker. Welke signalen ontvangt het kabinet van
gemeenten of zij voldoende toegerust zijn om aan de taken
van deze crisis te kunnen voldoen? Hebben ze daar vol-
doende financiéle middelen voor?

Minister De Jonge:
Collega Ollongren en collega Vijlbrief, de fondshouders van
het Gemeentefonds, zijn volop in overleg met de gemeen-
ten. Uiteraard ben ik er zelf ook bij betrokken, omdat een
deel van de extra uitgaven die de gemeenten op dit moment
doen, zorguitgaven zijn. We hebben afspraken gemaakt
met de gemeenten om te kiezen voor continuiteit van zorg,
omdat je weet dat er nu wel een dipje kan zijn in zorg die
even wordt afgeschaald, maar dat je straks al die mensen
bij al die zorginstellingen weer gewoon nodig hebt. Er zijn
dus door gemeenten continuiteitsafspraken gemaakt met
al hun zorginstellingen. Wat wij doen, is afspraken maken
over hoe we het gaan financieren. Dus alle extra meerkosten
die door gemeenten voor de zorg moeten worden gemaakt
vanwege COVID-19, neemt het Rijk voor zijn rekening. Wij
maken afspraken, juist op dit moment, over een voorschot
daarop. Aan het einde van het jaar rekenen we af over de
coronagerelateerde meerkosten die gemeenten hebben
gemaakt voor de zorg.

Dat zijn dus de afspraken die we op dit moment met
gemeenten hebben gemaakt en ook nag aan het maken
zijn in de precisie. Ik zoek ondertussen uw andere vraag op
in mijn papieren.

Mevrouw Van Brenk {S0PLUS):
Die vraag ging over de uitbreiding ...

Minister De Jonge:

Ja, over 113, Die vraag heb ik vorige keer beantwoord.
Collega Blokhuis is intensief met 113 in gesprek om te kijken
of ze extra financiering nodig hebben. Ze zijn nauw
betrokken bij de crisisaanpak, die breed met ggz-partijen,
met MIND en met de beroepsgroepen, de koepels, is inge-
richt. Zodra daar een vraag zou zijn om extra middelen, dan
zal zeer serieus en ook zeer welwillend naar die vraag
worden gekeken.

De voorzitter:
Was u klaar?

Minister De Jonge:
Zeker. Dat was het.

20 mei 2020

Ontwikkelingen rondom het coronavirus TK 73 73-6-51

9720082
