Toelichting

Algemeen

In Nederland, maar ook wereldwijd, is er een uitbraak van het coronavirus (COVID-19),
behorende tot groep A van de infectieziektes. Ter bescherming van de veiligheid en de
gezondheid worden maatregelen genomen om verdere verspreiding van het virus tegen te
gaan.

Aangezien de uitbraak van COVID-19 een crisis van meer dan plaatselijke betekenis betreft,
zijn in verband met deze crisis ten behoeve van de crisisbeheersing ingevolge artikel 39 van
de Wet veiligheidsregio's alle in dat artikel genoemde bevoegdheden van de tot de regio
behorende burgemeesters overgegaan naar de voorzitter van de veiligheidsregio. Daartoe
behoort ook de bevoegdheid om in geval van oproerige beweging, van andere ernstige
wanordelijkheden of van rampen, dan wel van ernstige vrees voor het ontstaan daarvan,
algemeen verbindende voorschriften te geven die ter handhaving van de openbare orde of ter
beperking van gevaar nodig zijn (artikel 176, eerste lid, van de Gemeentewet).

In deze noodverordening worden de opdrachten van de minister van Volksgezondheid, Welzijn
en Sport (VWS), mede namens de minister van Justitie en Veiligheid (JenV), in de
aanwijzingen van 26 juni 2020, nr. 1712697-207530-PG, van 10 juli 2020 nr. 1720717-208077-
PG, van 7 augustus 2020 nr. 1730398-208872-PG, van 20 augustus 2020 nr. 1735182-
209238-PG, van 1 september 2020, nr. 1739903-209722-PG, van 11 september 2020, nr.
1742228-209922-PG en van 29 september 2020, nr. 1751808-210914-PDC19 waar nodig
uitgewerkt in algemeen verbindende voorschriften. Deze opdrachten zijn gebaseerd op artikel
7 van de Wet publieke gezondheid.

Handelen of nalaten in strijd met de voorschriften uit deze verordening is strafbaar gesteld in
artikel 443 van het Wetboek van Strafrecht. Dit wordt bestraft met hechtenis van ten hoogste
drie maanden of een geldboete van de tweede categorie. Ook kan de voorzitter van de
veiligheidsregio een last onder bestuursdwang of dwangsom opleggen.

Deze verordening staat er niet aan in de weg dat de voorzitter van de veiligheidsregio gebruik
maakt van andere bevoegdheden om de verspreiding van COVID-19 te voorkomen, zoals de
bevoegdheid tot het geven van voorschriften van technisch-hygiénische aard in artikel 47 van
de Wet publieke gezondheid, bevoegdheden in de Wet openbare manifestaties en de
bevoegdheid tot het geven van bevelen ter beperking van gevaar in artikel 175, eerste lid, van
de Gemeentewet (in combinatie met artikel 39 van de Wet veiligheidsregio’s). Dit betekent in
geval van een demonstratie dat de voorzitter op grond van artikel 39 van de Wet
veiligheidsregio’s, bij uitsluiting bevoegd is om toepassing te geven aan de bevoegdheid
bedoeld in de artikel 5 tot en met 9 van de Wet openbare manifestaties.

 

In het algemeen gelden voor een ieder de volgende uitgangspunten:
- blijf thuis bij klachten en laat u testen;

- pas hygiéne toe;

- houd anderhalve meter afstand;

- werk zoveel mogelijk thuis.

10

0066 14826390
