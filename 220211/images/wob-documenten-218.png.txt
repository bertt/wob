Antwoord 11

Ik onderhoud uit hoofde van mijn verantwoordelijkheid voor de erediensten
en conform mijn toezegging, sinds het begin van deze crisis nauw contact
met verschillende kerkgenootschappen, religieuze koepelorganisaties en
kerkelijke vertegenwoordigers. Ik spreek hen minstens wekelijks en heb de
afgelopen weken verschillende erediensten bezocht. Dit doe ik onder andere
om toe te lichten waarom deze voor hen ingrijpende beslissing (diensten
beperken tot 30 personen) genomen moest worden. In de gesprekken heb ik
de religieuze koepelorganisaties opgeroepen na te denken over het intelligent
opstarten van de erediensten, zodra het kabinet aangeeft dat daar weer
ruimte voor is.

Mijn oproep om na te denken over het opstarten van de erediensten is
voortvarend opgepakt door de religieuze koepelorganisaties. De Boeddhisti-
sche Unie, het Contactorgaan Moslims en Overheid, het Interkerkelijk
Contactorgaan Overheid en de Hindoeraad (en veel van de bij hen aangeslo-
ten kerkgenootschappen) hebben protocollen opgesteld waarin wordt
aangeven op welke wijze erediensten kunnen opstarten en kunnen worden
hervat in de anderhalvemetersamenleving. Daarbij juist rekening houdend
met het bijzondere karakter van hun diensten en de gebedshuizen waar deze
plaatsvinden. Dit biedt bij uitstek de mogelijkheid tot het gewenste maatwerk,
omdat de betreffende kerk zelf verantwoordelijk is voor het opstellen,
uitvoeren en naleven van het eigen protocol. De kerk kan een protocol
opstellen en eventueel bijstellen op basis van nieuwe inzichten, aangepaste
normen en veranderingen in de omgeving.

De verantwoordelijkheid voor de inhoud van de protocollen ligt bij de kerken.
Het past ook niet bij onze kerk-staat-relatie om als overheid inhoudelijk te
sturen op de protocollen die door de kerken zijn opgesteld; vrijheid van
godsdienst houdt ook in dat de overheid zich zoveel mogelijk onthoudt van
ingrijpen in de interne organisaties van kerkgenootschappen.

Op 24 juni heeft besluitvorming over verdere versoepeling van de maatrege-
len vanaf 1 juli plaatsgevonden. Nu we per 1 juli weer een stap vooruit
kunnen zetten in de corona-aanpak kunnen we — met het in acht nemen van
de basisregels die onder andere zien op anderhalve meter afstand houden en
de hygiénevoorschriften — nieuwe maatregelen voor activiteiten binnen
vaststellen. Voor bijeenkomsten binnen kan er worden gevarieerd: (1) maxi-
maal 100 personen per ruimte met vaste zitplaatsen en (2) geen maximum-
aantal personen onder de voorwaarden: vaste zitplaatsen, reservering en
gezondheidscheck vooraf. Hiermee wordt het mogelijk om het bezoekersaan-
tal te laten variéren naar de grootte van een gebouw en het aantal zitplaatsen
per gebouw.

Het is ten slotte het voornemen van het kabinet om ook het in de eerderge-
noemde brief van 1 mei 2020 aangekondigde wetsvoorstel bijzondere
aandacht te schenken aan religieuze en levensbeschouwelijke situaties.

 

   

 

Vraag 12
Overweegt u ook, net als bij de bezoekregelingen bij zorginstellingen, met
pilots te werken?

Antwoord 12
Nee, zie het antwoord op de vorige vraag.

Vraag 13

Deelt u de mening dat ook in een zogenoemde anderhalvemetersamenleving
het de voorkeur verdient om ruimte te bieden voor eigen verantwoordelijk-
heid zoals de kerken die net als veel andere sectoren in de samenleving laten
zien boven allerlei voorschriften die precies voorschrijven wat wel en niet
gewenst zou zijn en tevens dat overleg de voorkeur verdient boven allerlei
opgelegde regels? Op welke wijze en op welke termijn biedt u perspectief op
het nemen van de eigen verantwoordelijkheid binnen de geldende regels van
het RIVM?

Antwoord 13
Zie antwoord op vraag 11.

Tweede Kamer, vergaderjaar 2019-2020, Aanhangsel 4

0055 9720063
