mensen dan verwacht, het dreigde uit de hand te lopen, de
emoties waren groot en men vreesde dat politie tegenover
demonstranten zouden komen te staan — met begrip heb
gezegd dat je terecht de demonstratie nu niet gaat ontbin-
den.

Mevrouw Marijnissen (SP):

Volgens mij staat er meer ook begrip voor het feit dat de
1,5 meter niet gehandhaafd wordt. Er kunnen allerlei kwali-
ficaties worden gegeven aan die appwisseling, maar dat is
helemaal niet interessant. Wel interessant is dat geen van
beide bestuurders het hier heeft over de volksgezondheid.
Dat is het meest stuitend. De Telegraaf wordt erbij gehaald,
er wordt gesproken over wie er met wie ruggenspraak heeft
gehouden en op wie het kan worden afgeschoven. Maar
over het belangrijkste feit, dat afgelopen maandag in
Amsterdam de volksgezondheid in het gedrang is gekomen,
wordt niet gerept. Hoe kijkt de minister daarnaar?

Minister Grapperhaus:
Ik moet u zeggen: ik ben sinds 2 maart in deze crisisstruc-
tuur bezig en dat is een geheel onbezoldigde tweede baan
erbij, kan ik u verzekeren. Ik ben voortdurend bezig met
alles wat de volksgezondheid betreft; ik spreek met boa's,
politieagenten en brandweerlieden door het hele land. Op
enig moment heb ik, de omstandigheden horend, in deze
situatie gezegd: we moeten hier niet de politie tegenover
de demonstranten hebben. Op grond van wat mij geschetst
werd, blijf ik er achterstaan dat dat echt niet de goede
oplossing was. Je zou cok kunnen zeggen: de minst slechte
oplossing. Ik kan u verzekeren, dat heb ik ook tegen de
Kamer gezegd, dat dit niet meer mag gebeuren. Ik heb
diezelfde avond een toespraak gehouden — dat is misschien
wat overdreven — maar toch in ieder geval tegen de voor-
zitters van de veiligheidsregio's gezegd: bij demonstraties
moeten we echt dit en dit kader langslopen, want dit mag
niet meer gebeuren, met alle respect. Hugo de Jonge, Kajsa
Ollongren en ik hebben daar ook een brief over geschreven.
Overigens hebben we het de volgende dag in Den Haag en
Utrecht op een hele goede manier ook zien gebeuren en
dat verdient van mij naar die demonstranten ook respect.

Mevrouw Marijnissen (SP):

Mijn punt is natuurlijk dat in die hele appwisseling die ons
nu onder ogen komt, geen van beide het heeft over de
volksgezondheid. Het kan nu hier in de Kamer wel mooi
gezegd worden, maar we zien eigenlijk toch vooral twee
bestuurders die bezig zijn om hun eigen straatje schoon te
vegen en te kijken hoe ze hier alle twee het beste uit weg
kunnen komen. Dat is heel kwalijk. De minister zegt hier
dat het nooit meer mag gebeuren, maar het is wel gebeurd.
We zullen pas later weten wat precies de gevolgen zijn. Die
weten we nou nog niet.

Eén andere specifieke vraag aan de minister. Hij zei net dat
hij veel met politiemensen praat. Wij hebben op televisie
kunnen horen en in de krant kunnen lezen dat politiemensen
zeggen: wij hebben wel degelijk al eerder signalen afgege-
ven dat er veel meer mensen naar de Dam zouden komen,
maar daar is niet naar geluisterd. Uiteindelijk is het dus
helemaal fout gegaan, maar politiemensen zeggen dat ze
daar wel voor gewaarschuwd hebben. Was de minister

Tweede Kamer

daarvan op de hoogte? Is hij daar inmiddels van op de
hoogte? Wat is zijn oordeel daarover?

Minister Grapperhaus:

Het eerste deel: nee. Zoals ik u eerder heb aangegeven, ben
ik om 17.02 uur ingelicht met een appbericht, enzovoort
enzovoort, Dus: nee, Wat er daarvoor allemaal is geweest,
daar weet ik niets van. Het tweede deel: ik herhaal wat ik
eerder zei. Ik vind dat het verdere onderzoek, het debat
erover en de verantwoording eerst in de gemeenteraad van
Amsterdam moet plaatsvinden. Daama komt het eventueel
volgens artikel 40 van de Wet veiligheidsregio's trapsgewijs
— of niet, dat weet ik allemaal niet — hiernaartoe. Het
laatste punt: ik heb het gisteren op het NOS Journaal of op
Teletekst gezien. Dat is het

De heer Hiddema (FvD)

Voorzitter, ik was even geraakt. De minister refereert aan
zijn verleden als advocaat. Dan weet ik — dat zal hij ook
weten — dat je tot wantrouwen bent voorbestemd, want
anders wordt het niets. Ik kan me voorstellen dat hij op
basis van het telefoontje of die app van 1702 uur geen
enkel wantrouwen koesterde. Maar u heeft zich nu, achteraf,
een beeld kunnen vormen. Ik zou bijna zeggen "zeg het nu
eens eerlijk", maar we zijn allebei advocaten, dus wie gelooft
ons? Zeg nu eens eerlijk: voelt u zich niet bij de neus
genomen door dat appje van 17.02 uur?

 

Waarom vraag ik u dit? Omdat u toen te horen kreeg dat
de Dam volliep, dat de emoties hoog opliepen en dat
escalatie op de loer lag. Dat zei mevrouw Halsema. Heeft
u nooit eens bedacht dat zij dat heeft gezegd om u voor
een fait accompli te plaatsen? Dan kreeg ze van u wellicht
de toezegging om het maar door te laten gaan, waarop zij
de demonstratie lekker kon laten doorgaan en zelf mee kon
demonstreren. De politie in Amsterdam pikt dit achter niet.
Die merkt nu dat de burgemeester u informeert dat het op
de Dam uit de hand dreigt te lopen en dat de emoties hoog
oplopen. Met andere woorden: dat de politie het niet aan
kan. Wat zegt de politie? Dat is helemaal niet waar, er was
een heel geleidelijk verloop van zaken, we hadden tussen-
door met passende maatregelen de toestroom gemakkelijk
kunnen verhinderen; escelatie was er helemael niet en
emoties liepen helemaal niet hoog op. Kijkt u maar eens
naar die bijeenkomst, het ging er heel rustig, kalm en
bedaard aan toe. Dus dat is 6én, wat alsnog uw wantrouwen
zou kunnen voeden als het gaat om ...

De voorzitter:
Misschien kunnen we dit als eerste aan de minister voorleg-
gen?

De heer Hiddema (FvD)
Ik heb de vraag nog niet gesteld.

De voorzitter:
Gaat uw gang.

4 juni 2020

Ontwikkelingen rondom het coronavirus TK 79 79-10-49

9720046
