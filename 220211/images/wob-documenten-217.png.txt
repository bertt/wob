0055

Vraag 7
Deelt u de mening dat ook wie terecht uitgaat van het uitgangspunt van
behoedzaamheid zich er steeds van moet vergewissen of de al dan niet
voorgeschreven maatregelen zich wel op een logische en verklaarbare manier
tot elkaar verhouden?

Antwoord 7
Ja, die mening deel ik.

Vraag 8

Deelt u de mening dat het antwoord op vraag 2 in de eerder genoemde
vragen weliswaar feitelijk correct is, omdat er inderdaad geen maatregelen
gelden voor commerciéle activiteiten, maar dat dit feit als zodanig gééen
argument is om het onderscheid te maken tussen commerciéle activiteiten en
godsdienstige en levensbeschouwelijke samenkomsten?

Antwoord 8
Nee, die mening deel ik niet. Zie ook het antwoord op de volgende vraag.

Vraag 9

Kunt u aangeven wat de precieze dragende gedachte erachter is dat het voor
bijvoorbeeld warenhuizen en bouwmarkten mogelijk is om honderden
personen tegelijkertijd te ontvangen, terwijl vergelijkbare aantallen binnen
grote gebouwen ongewenst zouden zijn? Wat is de precieze motivering
hiervoor en op welke wijze is hierbij afgewogen of op de minst vergaande
manier inbreuk is gedaan op de grondrechten en ook op de meest proportio-
nele manier?

Antwoord 9

Voor warenhuizen en bouwmarkten geldt dat deze niet van overheidswega
zijn gesloten. Het is in beginsel aan deze sectoren om te besluiten om open
te gaan en om daarbij een beleid te voeren waarbij de beperkende maatregel
met betrekking tot het houden van anderhalve meter afstand tussen daar
aanwezige personen in acht wordt genomen. De voorzitters van de veilig-
heidsregio's kunnen warenhuizen en bouwmarkten sluiten als deze onvol-
doende maatregelen nemen om de anderhalve meter te borgen. Voor
samenkomsten in grote gebouwen (zoals in kerkgebouwen die plaatsen
kunnen bieden aan 1500 personen) geldt dat die vaak gepaard gaan met
reisbewegingen op gezette tijden. Men zit bovendien gedurende langere tijd
in een besloten ruimte (dicht) bij elkaar. Er is bovendien vaak sprake van een
hechte gemeenschap met leden die elkaar voor of na een dienst ook willen
treffen. Deze afwegingen hebben meegeteld bij het genomen besluit.

Vraag 10

Kunt u tevens aangeven wat de argumentatie is tussen het (voorgenomen)
onderscheid tussen bioscopen waar het aantal van 30 geldt per zaal, terwijl
dit bij kerkgebouwen waar meerdere grote vergaderzalen aanwezig zijn, niet
het geval is?

Antwoord 10

Zoals bij de beantwoording van vraag 9 aangegeven, is hierbij onder meer de
overweging geweest dat samenkomsten in (grote) kerkgebouwen vaak
gepaard gaan met reisbewegingen op gezette tijden, terwijl bioscopen door
de regulering van aanvangs- en eindtijden beter in staat zijn bezoekersstro-
men te reguleren.

Vraag 11

Bent u bereid om op zo kort mogelijke termijn te komen tot maatwerk
(bijvoorbeeld door het stellen van een afstandsnorm en hygiénevoorschriften)
in plaats van uniforme getalsmatige regels die gelden ongeacht de regio, de
concrete situatie ten aanzien van de gezondheidszorg of de grootte van het
gebouw? Is het uw voornemen om op zo kort mogelijke termijn te komen tot
proportionele maatregelen die kunnen variéren naar de grootte van een
gebouw en het aantal zitplaatsen per gebouw, eventueel in relatie tot de mate
waarin een bepaalde regio getroffen is door een uitbraak van corona?

Tweede Kamer, vergaderjaar 2019-2020, Aanhangsel 3

9720063
