0024

hebben we nog een brief gestuurd om duidelijk te maken
wat die mogelijkheden zijn. De DPG's, de Directeuren
Publieke Gezondheid van de veiligheidsregio's, van de GGD-
regio's eigenllijk, zijn ook heel nauw betrokken en zij hebben
ook heel nauw contact met elkaar. Ook hier kijkt men met
een risicogerichte benadering wat er mogelijk is. Het hangt
ook erg af van hoe een bedrijf zich gedraagt als werkgever.
Het bedrijf van een werkgever die net doet alsof hij mee-
werkt, maar ondertussen mensen gewoon binnenlaat, die
niet kritisch is aan de poort, en die doet alsof hij niet weet
waar het uitzendbureau zijn mensen vandaan haalt, blijft
gewoon dicht. Ook dat hebben de veiligheidsregio's laten
zien. Men neemt dus maatregelen die passend zijn naar de
mate van medewerking van het bedrijf en men neemt
maatregelen die passend zijn bij het besmettingsrisico van
het bedriif, Darin trekt de voorzitter van de veiligheidsregio
samen op met de Directeur Publieke Gezondheid.

Mevrouw Ouwehand (PvdD}:
Ik spreek de minister toch weer aan op het probleem dat ik
net ook al aansneed. We kunnen een aantal dingen versoe-
pelen, maar we moeten wel zorgen dat de totale versprei-
ding onder een bepaald niveau blijft.

Minister De Jonge:
Zeker.

Mevrouw Ouwehand (PvdD}:
Slachthuizen zijn brandhaarden. Het kabinet heeft het
gewoon over de schutting van de veiligheidsregio's
gegooid. De minister van LNV heeft precies 36 uur strenge
woorden gehad: de slachterijen moeten zich aan de regels
houden en anders gaan ze dicht. Vervolgens had ze een
gesprekje met die slachterijen en die hebben haar gewoon
in haar gezicht uitgelachen. En nu mogen de veiligheidsre-
gio's dus bepalen hoe groot het risico is voor de totale
besmetting in Nederland. Dat is gewoon een brandhaard.
Ik begrijp niet wat het verschil is tussen dat ene slachthuis
in Helmond en dit slachthuis in Boxtel. Boxtel mag openblij-
ven en Helmond moest dicht, Waar is de regie van deze
minister?

De voorzitter:
Dat was dezelfde vraag. Nu het antwoord.

Minister De Jonge:
Dats een beetje een merkwaardige voorstelling van zaken.
Juist de GGD-regio's zijn bij uitstek geschikt om, als er een
brandhaard is, erbovenop te springen en aan het werk te
gaan. Dat doen ze onder regie van de veiligheidsregio, en
de veiligheidsregio werkt onder aanwijzing van de minister.
Hoeveel landelijke regie wil je hebben? Dat is nu juist lan-
delijke regie. Je kijkt netuurlijk naar het daadwerkelijke
besmettingsrisico in een bedrijf, of het nu een slachterij of
een fruitteler is, Als een bedrijf onverantwoordelijke
arbeidsomstendigheden heeft, moet het dicht. Daar ken
een landelijke inspectie op toezien en dat gebeurt ook. De
NVWA heeft hier natuurlijk een rol in. Mar de lokale GGD's
hebben een rol in het afblussen van de brandhaarden

Tweede Kamer

Ontwikkelingen rondom het coronavirus TK 79

De voorzitter:
Maar er is een verschil. Ik ben bang dat diezelfde vraag nog
een keer wordt gesteld.

 

Minister De Jonge:
Ja, natuurlijk is er een verschil tussen het ene bedrijf en het
andere bedrijf. Daarom hebben we de naleving en het
afdwingen van wat er daadwerkelijk aan maatregelen wordt
getroffen in een bedrijf ook in de regio belegd. Dan kun je
dat verschil ook recht doen. Dat lijkt me logisch.

Mevrouw Ouwehand (PvdD):

Maar deze mensen moeten dus aan de slag in een slacht-
huis waar 17% van de medewerkers met een steekproefje
ziek is bevonden. Ik zei: welkom in de wereld van de viees-
industrie. We krijgen verhalen van klokkenluiders en die
hebben altijd gelijk gehad. Zij zeggen: die steekproef wordt
0 gedaan dat de mensen die echt ziek zijn, ertussenuit
vallen. Mensen die eerst in de slachthuizen hebben gestaan
die volledig zijn stilgelegd, moesten vervolgens in Boxtel
gaan controleren. Zij hebben dus tussen die zieke mensen
gestaan. Daar moest iedereen in quarantaine, maar de
keurders niet. Zij mochten in Boxtel gewoon weer verder
aan het werk. Het kabinet beschermt de NVWA dus niet,
het kabinet beschermt de KDS-keurders niet en het kabinet
beschermt die arbeidsmigranten niet. Daarbovenop is het
dus een risico voor de volksgezondheid. Het RIVM zei van-
ochtend dat het verhaal waar de sector mee komt, dat er
een veilig niveau zou zijn, helemaal niet aan de orde is.

De voorzitter:
Uw vraag, mevrouw Ouwehand,

Mevrouw Ouwehand (PvdD):

Ik waarschuw deze minister dus: welkom in de vleesindu-
strie. Dit is één grote beerput. Hij moet zorgen dat die
besmettingshaarden in de slachthuizen vandaag nog stop-
pen

Minister De Jonge:
We moeten sowieso zorgen dat de besmettingshaarden
stoppen. Daarom worden er ook maatregelen genomen die
passend zijn bij het bedrijf waar het om gaat. Ik ken inder-
daad dat ene voorbeeld waar u op doelt, waar een bedrijf
heeft gerommeld en gesjoemeld met wie je aandraagt voor
de steekproef. Dat bedrijf is dus ook dichtgespijkerd, en
terecht. Zo hoort het ook te gaan. Daaraan zie je dus dat
voorzitters van de veiligheidsregio's geen enkele terughou-
dendheid voelen om de maatregelen te nemen die passend
zijn. Daarbij zie je dus dat we bedrijven daadwerkelijk
doortesten wanneer we aanleiding hebben om zo'n brand-
haard te willen blussen. Dat is de manier waarop we het
werk doen. Ik zeg alleen maar dat in de regio juist die dingen
moeten worden gedaan die daar nodig worden geacht op
basis van de observaties die je in zo'n regio doet.

De voorzitter:
Ja, dat had u gezegd, De heer Klaver.

4 juni 2020
79-10-37

9720046
