0066

In onderdeel m is een uitzondering gemaakt voor samenkomsten op markten. Voor
detailhandel, bibliotheken, musea, monumenten, presentatie-instellingen, dierentuinen,
pretparken, kermissen, en daarmee vergelijkbare samenkomsten voor zover sprake is van
doorstroom van bezoekers geldt een uitzondering op grond van onderdeel n. Daarbij geldt
voor detailhandel de voorwaarde dat een deurbeleid moet worden gehanteerd zodat de
aanwezigen te allen tijde 1,5 meter afstand tot elkaar kunnen houden. Voor de detailhandel die
op levensmiddelen ziet geldt verder dat de toegang tot de locatie minimaal twee keer per dag
een uur beperkt moet worden tot ouderen en kwetsbare mensen.

Voor de overige doorstroomlocaties geldt dat per locatie alleen het maximum aantal bezoekers
tegelijk mag worden toegelaten dat door de veiligheidsregio, na overleg met de betrokken
organisatie, voor die locatie is vastgesteld. Dit rekening houdend met de opperviakte van de
locatie en het kunnen naleven van maatregelen als de 1,5 meter onderlinge afstand. Verder
moet vanzelfsprekend ook aan de overige voorwaarden voor een samenkomst zijn voldaan.
De gaan in per 5 oktober 2020. Dit zodat er tijd is hier op een goede manier invulling aan te
geven.

Bij een presentatie-instelling kan gedacht worden aan instellingen die beeldende kunst laten
zien maar geen eigen collectie hebben. Samenkomsten zijn daar ook met meer dan dertig
personen toegestaan, mits de voorwaarden en de maatregelen van artikel 2.1 eerste lid in acht
worden genomen. Dat geldt ook voor monumenten, maar niet als het monument een kerk of
caf√© betreft. Dan gelden de daarvoor geldende regels. Voor de in bibliotheken, musea,
monumenten, presentatie-instellingen, dierentuinen, kermissen en daarmee vergelijkbare
locaties aanwezige eet- en drinkgelegenheden geldt het verbod uit artikel 2.1, tweede lid
onverkort.

De noodverordening staat evenementen, muziekconcerten en popconcerten dus nog altijd toe.
Voor muziek- en popconcerten geldt wel dat alle bezoekers van tevoren moeten reserveren en
dat bezoekers gebruik moeten maken van een zitplaats. Staanplaatsen in concertzalen of
podia zijn dus niet toegestaan. Het maximaal toegestane aantal bezoekers is bovendien dertig
personen per afzonderlijke ruimte. Daarbij geldt dat een zichtbaar gescheiden podium als een
afzonderlijke ruimte wordt beschouwd.

Ook bij een evenement met foodtrucks kan sprake zijn van doorstroom. Dat moet dan uit de
opzet en indeling blijken. Indien er bijvoorbeeld sprake is van een groot terras in het midden,
kan niet worden gesproken van doorstroming en gelden de regels voor de gevallen waarbij er
geen sprake is van doorstroom. De uitzondering geldt dus bijvoorbeeld ook niet voor een
drive-in. Daarbij is geen sprake van doorstroom.

De burgemeester beoordeelt een verzoek tot het houden van een evenement op de opzet en
inhoud van de plannen. Daarhbij toetst de burgemeester ook of het evenement past binnen de
noodverordening. Daarbij is van belang dat meezingen op grond van artikel 2.4 niet is
toegestaan. Het is aan de organisator om zorg te dragen dat hierop wordt toegezien en wordt
gehandhaafd.

Indien de burgemeester geen vertrouwen heeft in de voorgelegde plannen, dan kan de
burgemeester de evenementenvergunning weigeren. Bij de weigering moet worden

aangegeven dat de plannen niet voldoende voorzien in de voorwaarden om het evenement op
een veilige en medisch verantwoorde wijze te laten plaatsvinden conform de normen die de

13

14826390
