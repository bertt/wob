0050

begraafplaatsen met eeuwige grafrust in Nederland en ik bracht een
bezoek aan het Leger des Heils in Amsterdam. Uit deze opsomming blijkt
de inventiviteit van de verschillende geloofsgemeenschappen. Het toont
dat er deze crisis allerlei nieuwe manieren zijn gevonden om gezamenlijk
het geloof te vieren en daar hoop uit te putten.

 

In bestuurlijke overleggen met de voorzitters van de religieuze koepel-
organisaties heb ik opgeroepen na te denken over het intelligent opstarten
van de erediensten, zodra het kabinet aangeeft dat daar weer ruimte voor
is. Deze oproep is voortvarend opgepakt door de religieuze organisaties.
Zij hebben protocollen opgesteld waarin zij aangeven op welke wijze Zij
hun diensten kunnen opstarten en hervatten met inachtneming van de
anderhalvemeternorm. Daarbij rekening houdend met het bijzondere
karakter van hun diensten en de gebedshuizen waar deze plaatsvinden.
Dit biedt bij uitstek de mogelijkheid tot maatwerk omdat de betreffende
kerk zelf verantwoordelijk is voor het opstellen, uitvoeren en naleven van
het eigen protocol. De kerk kan een protocol opstellen en eventueel
bijstellen op basis van nieuwe inzichten, aangepaste normen en verande-
ringen in de omgeving.

In een tweede gemeenschappelijke verklaring van 29 mei jl. geven de
religieuze koepelorganisaties aan dat het in behoedzaamheid vieren van
geloof het nieuwe uitgangspunt wordt.

De afgelopen weken heb ik verschillende erediensten bezocht waarbij ik
ook de werking van de protocollen in de praktijk heb kunnen ervaren. De
afgelopen zondagen bezocht ik 0.a. een rooms-katholieke en protestantse
dienst. In Barneveld bezocht ik een dienst van de gereformeerde
gemeenten en werd daar geinformeerd over de specifieke problematiek
van grote religieuze gemeenten en de nu nog beperkte omvang van
deelnemers aan diensten. De aankomende tijd wordt op basis van
monitoring en advies van het OMT gekeken naar de mogelijkheid om per
1 juli 2020 het gehanteerde maximum te verhogen naar 100 personen.

Ik zal ook de komende periode, uit hoofde van mijn verantwoordelijkheid
voor de erediensten, nauw contact blijven houden met de kerkgenoot-
schappen om goed van elkaar te weten wat over en weer speelt.

De Minister van Justitie en Veiligheid,
FB.J. Grapperhaus

Tweede Kamer, vergaderjaar 2019-2020, 35 300 VI, nr. 130 2

15173624
