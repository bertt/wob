0092

zodanig beperken, zij op wetsniveau geregeld zouden moeten worden. Dergelijke normen
zullen weliswaar enige hinder opleveren maar zij beperken het recht om in gemeenschap
een godsdienst te belijden als zodanig niet. Om die reden is het mogelijk deze normen bij
ministeriéle regeling van toepassing te verklaren op religieuze gebouwen. Deze regels
mogen echter dus niet strekken tot het beperken van dit recht binnen een gebouw of
besloten plaats als zodanig.

Aangezien de veilige afstand en eventuele hygiénemaatregelen/regels over gebruik
beschermingsmiddelen ook kunnen gelden binnen religieuze gebouwen, is het van belang
dat bezoekers zich daar ook aan kunnen houden. Daarom geldt een zorgplicht voor de
beheerders van deze gebouwen om ervoor te zorgen dat men de regels kan opvolgen
(art. 581 lid 1). Op grond van artikel 58! lid 5 is in het bijzonder met het oog op religieuze
gebouwen voorzien in de mogelijkheid om bij ministeriéle regeling bepaalde plaatsen uit te
zonderen van de mogelijkheid om een aanwijzing of bevel van de burgemeester te geven.
Het voornemen is, zoals aangekondigd in de memorie van toelichting (p. 89) en de Nota
n.a.v. Verslag, om gebruik te maken van deze uitzonderingsmogelijkheid voor besloten
plaatsen waar samenkomsten plaatsvinden ten behoeve van het belijden van godsdienst of
levensovertuiging.

In het geval van excessen in besloten plaatsen kan de burgemeester bevelen geven,
uitsluitend strekkend tot beéindigen van de activiteit en het verwijderen van de aanwezigen
(art. 58n lid 1), niet de sluiting van het gebouw. Deze bevoegdheid ziet op situaties waarbij
ernstige vrees voor de verspreiding van het virus ontstaat. Bij religieuze gebouwen is
eveneens terughoudendheid geboden.

Bovengenoemde systematiek was 00k opgenomen in het wetsvoorstel zoals dat voor advies
aan de Afdeling advisering van de Raad van State is voorgelegd. De Afdeling concludeert
dat dit wettelijk raamwerk in het algemeen toereikende mogelijkheden en
randvoorwaarden voor een evenwichtige en grondrechtsconforme afweging biect.
Naar het oordeel van de Afdeling bevat het wetsvoorstel o.a. voor beperkingen t.o.v. art. 6
Grondwet voldoende specifieke grondslagen en wordt er ook voldoende in de wet zélf
geregeld. Naar aanleiding van het advies van de Afdeling is nog een algemene bepaling
toegevoegd die verzekert dat zowel de regels die gesteld worden bij ministeriéle regeling
als de uitvoering door de burgemeester voldoet aan de eisen van noodzakelijkheid,
proportionaliteit en subsidiariteit. Bij toetsing komt naast volksgezondheid ook de
bescherming van de vrijheid van godsdienst en levensovertuiging zwaar gewicht toe.

9720060
