23-2-2021 Letterlijke tekst persconferentie na ministerraad 9 oktober 2020 | Mediatekst | Rijksoverheid.nl

Had u ook eerder maatregelen moeten nemen?
RUTTE

Dat geloof ik oprecht niet. Ik heb in de Kamer ook geschetst met zeg maar die lerse routekaart, nog niet
gepubliceerd, maar aan de hand waarvan we werken, dat we zowel de opschaling van het valt nog mee
naar zorgelijk en van zorgelijk naar ernstig, binnen de termijnen hebben genomen. Maar ook daar zal je
natuurlijk altijd evaluatief opnieuw naar moeten kijken en als daar fouten zijn gemaakt ben ik de eerste
om ze toe te geven.

MEBIUS

Maar dat betekent dus wel dat die enorme piek die je in Nederland ziet dat die dus eigenlijk puur door
ons gedrag komt en niet omdat de maatregelen te laat genomen zijn.

RUTTE

Ik verspreid zelf geen virus, we proberen te bestrijden. Maar ik loop zeker niet weg voor fouten die wij
maken hoor. En één van de dingen die je beter wilt is het zicht op het virus. Dus één van de drie
doelstellingen van het beleid, zicht op het virus. Daarvoor is nodig bron- en contactonderzoek. Dat vindt
wel gewoon plaats, maar minder perfect dan je zou willen. Je zou dat veel meer willen laten doen
helemaal door de GGD’s maar het is meer risico gestuurd nu. Dus dat leidt ertoe dat je minder zicht
hebt dan je zou willen hebben. Overigens is het aantal besmettingen natuurlijk nu zo hoog dat het zicht
natuurlijk sowieso afneemt bij deze grote aantallen. Maar daarmee kun je wel degelijk ook ons
verwijten maken, zeker.

MEBIUS

Maar die piek betekent dus eigenlijk dat Nederlanders zich veel slechter gedragen dan mensen in
andere landen.

RUTTE

Frankrijk en Spanje zijn vergelijkbaar. Engeland begint het been helaas in negatieve zin bij te trekken.
Daar zie je ook een enorme toename nu van het aantal besmettingen. In Duitsland loopt het op, maar
die zitten nog heel ver achter ons. In Oostenrijk loopt het op, maar zitten nog heel ver achter ons. Wij
lopen iets voor op Frankrijk, iets achter op Spanje. Kijk je naar het aantal ziekenhuisopnames dan valt
het overigens sowieso nog enigszins mee hier. Dan loopt het snel op, maar zitten wij echt achter
Frankrijk en Spanje. Maar daarmee doen wij wel mee in het verkeerde rijtje, ja.

MEBIUS

Kunt u daar dan wel al proberen om iets van lessen uit te trekken of vergelijkingen. Wat doen deze
landen anders?

RUTTE

Ja, in Duitsland houden veel meer mensen zich gewoon, ja dat kan dan volksaard zijn maar ik wil die
hele, nee ik ga dat pad niet op want ik weet het niet zeker. Ik ben geen socioloog, ik ben historicus en ik
heb, weet je, ik heb met Nederland te maken en het speculeren over andere landen, Frankrijk of Spanje
of Duitsland en de cultuur in de landen, daar hebben we allemaal veel deskundigere mensen voor. Ik

file:///:/Corona/JZWiWob verzoek Erediensten/Na 14 april 2020/ZyLAB/Letterlijke tekst persconferentie na ministerraad 9 oktober 2020.nl.html 13/17

0096

9720032
