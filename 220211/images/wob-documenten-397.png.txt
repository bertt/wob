0100

erg belangrijk is. De uitlegbaarheid van exponentidle grosi
is overigens ook voor iemand die de pabo heeft gedaan
best nog ingewikkeld, Det vergt dat we met elkear iedere
keer goed toelichten waarom de maatregelen nodig zijn in
een bepaalde situatie.

De voorzitter:
Tot slot de heer Asscher.

De heer Asscher (PvdA):

Tot slot. Ik heb de vraag ik geloof vijf keer aan de premier
gesteld en twee keer aan de minister. Ze vinden het lastig
om te erkennen dat er in augustus te weinig is gedaan,
terwijl de feiten ons dat nu leren. Mijn laatste vraag is een
inhoudelijke vraag rond het quarantainepakket. We hebben
daar in mei al voor gepleit. Of komt dat?

Minister De Jonge:
Daar kom ik zo op.

De voorzitter:
Dan stel ik voor...

Minister De Jonge:
Wat ik natuurlijk zou kunnen doen, wendbaar als we zijn...
We kunnen natuurlijk gelijk aan dat blokje beginnen.

De heer Asscher (PvdA):
Zal ik meteen de vraag stellen?

Minister De Jonge:
Ja, precies.

De voorzitter:
Dat is goed.

De heer Asscher (PvdA):

Ik las in de brief van afgelopen nacht dat er onderzosk is
gedaan naar en is gepraat over de inkomenssteun, maar
dat het nog niet gelukt is. Dat vind ik lastig. Je hoort mensen
over de enorme belasting om in quarantaine te gaan, terwijl
het qua effectiviteit buitengewoon hoog scoort; zie ook de
wetenschappelijke overzichten. Als mensen in quarantaine
geen, dan helpt dat sowieso heel erg, Mijn verzoek zou zijn:
kijk naar hoe ze het in Belgié hebben gedaan en hoe ze het
in Tsjechié hebben gedaan en kies een creatieve oplossing
waarbij je mensen die geen gebruik kunnen maken van de
Ziektewet een vorm van inkomensondersteuning toekent.

Minister De Jonge:
We hebben dat debat eerder gehad en nu vroeg de heer
Heerma daarnaar. Ik vind het belangrijk om te onderstrepen
dat het geen onwil is. We willen hier heel graag iets voor
doen. Dat is ook de reden dat we alle mogelijkheden hebben
nagegaan, maar het is niet zo heel erg makkelijk. Ik zou ook
de heer Asscher willen uitnodigen om met ons mee te

Tweede Kamer

denken over hoe dat er dan uit zou kunnen zien. Het is niet
zo heel erg makkelijk om een regeling te bedenken die
technisch nog enigszins uitvoerbaar is door enige overheids-
dienst. Het UWV staat natuurlijk ook onder hoogspanning
met de uitvoering van alle regelingen die daar al liggen. De
gemeenten doen overigens ook al heel erg veel. Maar het
is niet zo makkelijk om een regeling te bedenken die
enigszins uitvoerbaar is en niet vreselijk fraudegevoelig is.
Dat is het punt. Als iemand zich meldt met “ik moet thuis-
blijven want ik ben in contact geweest met iemand; het
staat op mijn app", is het voor een werkgever heel moeilijk
om vast te stellen of dat klopt. Het is voor een uitvoerder
van een regeling ook heel mosilijk om vast te stellen of het
klopt wat de werkgever tegen de uitvoerder zegt. Kortom,
we willen graag tot iets komen, maar ik vrees dat dat in een
wat meer algemene en wat minder gerichte vorm zal, een
algemenere afspraak met werkgevers. Daar hoort dan ook
de afspraak bij dat die werkgevers zich dan verantwoordelijk
voelen voor bijvoorbeeld de mensen met een nulurencon-
tract.

De voorzitter:
Ik zou graag willen weten hoever u ongeveer bent

Minister De Jonge:
Dit was eigenlijk via de vraag van de heer Asscher de
introductie van het blokje quarantaine, dat ik heel flexibel
naar voren had gehaald

De voorzitter:
We hebben met elkaar afgesproken dat wij tot uiterlijk 23.00
uur debatteren, ledereen heeft zich de afgelopen weken
daaraan gehouden, Alle Kamerleden houden zich daaraan
en ik hoop dat de fractievoorzitters het goede voorbeeld
geven

Minister De Jonge:
Voorzitter, ik ga er weer rap doorheen, maar dit heeft in
ieder geval 66n vraag weggenomen, Dat helpt.

Daarmee kom ik meteen bij de vraag van de heer Heerma.
Wij komen dear graag op terug in de richting van uw Kamer.
Collega Koolmees is hierover intensief in gesprek met
sociale partners. Ik zal hem vragen om in de brief die door
de premier zojuist is toegezegd over de steunpakketten en
de mate waarin die daadwerkelijk adequaat kunnen mee-
ademen in de situatie van dit moment, ook in te gaan op
dit onderdee! van de steun. Dit is namelijk gewoon steun
aan kleine werkgevers en aan individuele werknemers: wat
zou je daarin kunnen doen? Maar het is ingewikkeld. Nog-
maals, ik sta open voor iedere technische suggestie die u
heeft.

Dan die juridische uitwerking van die quarantaineplicht.
Nee, ik ga eerst een andere vraag beantwoorden, namelijk
wat we eigenlijk doen aan de ondersteuning van mensen
die in quarantaine moeten. Want daar begint het natuurlijk
mee. We moeten die drempel verlagen. Daar hebben we
inmiddels een goede gids voor gemaakt, met al de elemen-
ten die helpen bij de steun voor mensen om thuis te blijven
We hebben gevraagd aan het Rode Kruis — het Rode Kruis
doet dat ook — om hun ondersteuning weer heel erg te

14 oktobar 2020

Ontwikkelingen rondom het coronavirus TK 14 14-8-57

9720045
