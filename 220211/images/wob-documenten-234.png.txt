0063

minister van Eredienst

Grapperhaus bezocht tijdens de coronacrisis kerken, synagogen en moskeeén als minister van
Eredienst — een officieuze functie die is ondergebracht bij de minister van Justitie. Nederland
heeft al decennia een bewindspersoon voor erediensten, weet Grapperhaus te vertellen.
‘Thorbecke kwam ermee in de negentiende eeuw, toen het katholieke volksdeel steeds
openlijker het geloof kon belijden. Er maest iemand komen die erediensten voor alle gelovigen
zou waarborgen.’

Tijdens de coronacrisis kwam die functie extra voor het voetlicht. ‘Mensen zeiden weleens:
waarmee bemoeit die man zich eigenlijk? Maar het is belangrijk dat er een bewindspersoon is
die je kunt aanspreken voor zaken die erediensten aangaan.’

Toen in Nederland de ernst doordrong van het coronavirus werden voor de hele maatschappij
maatregelen afgekondigd - ook voor de kerken. ‘De grondwet erkent aan de ene kant
geloofsovertuiging als grondrecht, maar aan de andere kant, ja, er moesten natuurlijk wel
coronamaatregelen worden genomen.’

Kerkgangers mochten tot juli met maximaal dertig mensen bijeenkomen. Is dat niet strijdig
met de vrijheid van godsdienst?

‘Je mag een grondrecht beperken als dat noodzakelijk is voor veiligheid of gezondheid - dat
heeft de Raad van State geadviseerd en staat ook in artikel zes van de grondwet. Het moet wel
proportioneel en noodzakelijk, daarom hebben we alleen een maximumaantal en
hygiénemaatregelen ingesteld. Het viel mij zwaar om dat te doen, want het is inderdaad een
beperking van het grondrecht. Daarom was ik bijzonder getroffen door de verantwoordelijkheid
die religieuze organisaties namen. Kerken hebben namelijk heel verstandig — en laat ik maar
eerlijk zeggen: heel slim - het voortouw genomen door zelf te verklaren voorlopig diensten
zoveel mogelijk online te vieren. Daardoor investeerde de kerk in de bescherming van
kwetsbaren en werd het geen zaak van de overheid.’

Is er gehandhaafd in kerken?
‘Er is weleens geklaagd door buren waarna de politie aan de voordeur verscheen. Maar voor

zover ik weet zijn handhavers nooit naar binnengegaan. Dat is ook niet de bedoeling. In een
gebouw van God is het aan gelovigen zelf verantwoordelijkheid te nemen.’

Een belangrijk onderdeel van de kerkdienst is het samen zingen. Over de veiligheid daarvan
bestaat nog veel onduidelijkheid.

‘Het is mogelijk weer met mate te zingen in kerken, daarvoor geldt geen verbod. Maar het
advies is wel daarmee heel terughoudend om te gaan.’

Volgens premier Mark Rutte is in sommige kerken in Nederiand een behooriljke virusuitbraak
geweest. Om welke gebeurtenissen gaat dat?

‘Rutte heeft aangegeven dat er in het begin een paar superspreader events zijn geweest in
kerken - dat is ook gewoon zo. Er zijn twee kerkdiensten geweest op 8 maart die ertoe

9451875
