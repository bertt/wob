23-2-2021 Letterlijke tekst persconferentie na ministerraad 9 oktober 2020 | Mediatekst | Rijksoverheid.nl

agenda, naast Brexit, de Europese klimaatdoelstellingen, de relatie EU-Afrika en andere onderwerpen.
En vanwege dat verblijf in Brussel zal volgende week Hugo de Jonge u te woord staan.

Dan werd vanochtend bekend dat de Nobelprijs voor de Vrede dit jaar is toegekend aan het
Wereldvoedselprogramma. Het Wereldvoedselprogramma wat uiteraard georganiseerd is door de
Verenigde Naties. Ze krijgen deze prijs in het bijzonder voor de inspanningen om het gebruik van honger
als wapen in oorlog en als wapen in conflict, om dat te veroordelen. Dit is één van de onderwerpen
waartoe ook Nederland nauw heeft samengewerkt met andere landen. Ook in de VN-Veiligheidsraad.
Ook samen met het Wereldvoedselprogramma. Wij willen als kabinet de organisatie enorm feliciteren
met deze buitengewoon eervolle, een van de eervolste prijzen die in de wereld wordt toegekend.

En tot slot wil ik ook op deze plek stilstaan bij iets wat ons allemaal hier meteen raakt. Misschien niet de
kijkers thuis in alle gevallen. Maar ook de trouwe kijkers van deze persconferentie kennen hem. Julius
Vischjager die jarenlang aan het einde van de persconferentie hier de laatste vraag stelde. Ik had van de
week Jan-Peter Balkenende op bezoek, hij heeft natuurlijk de nodige ervaringen met Julius Vischjager.
We zagen hoe hij ook eerder Ruud Lubbers en Wim Kok in de val liet lopen. Hij heeft mij een paar keer in
de val laten lopen. Maar eigenlijk waren het toch altijd hele leuke momenten, mooie vragen die hij
stelde. En hij heeft uiteindelijk ook het netvlies bereikt van Margaret Thatcher die zich afvroeg: The
Daily Invisible, wat is dat? Nou vanaf dat moment was hij ook niet meer invisible. Ik wil hier wel zeggen
dat het wat mij betreft een van de markantste mensen is die we hier op het Binnenhof hadden. Dat we
hem nog heel vaak zullen gedenken en herdenken hier. Hij heeft zijn plek, niet in deze zaal, meestal in
een andere zaal, maar zo’n beetje links vooraan met veel warmte en uiteraard ook met mooie
herinneringen aan zijn prachtige uitvoering van de scarlatti piano sonatas die hij hier vaak ten gehore
bracht.

Aanpak corona-virus

WESTER (RTL NIEUWS)

Aanstaande dinsdag komt het kabinet mogelijk met nieuwe maatregelen. U wilt daar nu nog niets over
zeggen, begrijp ik, maar is het kabinet dan ook van plan om zeg maar ook meteen aan te geven: als dit
niet werkt, en we gaan weer over een bepaalde waarde heen, dan volgen de volgende maatregelen?
Zoals bijvoorbeeld de leren dat doen. Dat mensen weten wat hun te wachten staat als we ons niet
helemaal gedragen volgens de richtlijnen en adviezen.

RUTTE

Ja, wat de leren doen, daar zijn we druk mee bezig in het kader van een motie van de Tweede Kamer
van Rob Jetten van D66. En dat zat ook eerder in onze eigen plannen. Dat is dat je eigenlijk vrij
voorspelbaar zegt: bij dat type niveau van besmettingen, kun je dit type maatregelen verwachten, zowel
regionaal als landelijk. Dus daar zijn we een heel eind mee. En we hebben natuurlijk ook dat eigenlijk
ook al uitgevoerd bij die eerdere opschaling toen we van ‘het is redelijk onder controle’ richting
“zorgelijk’ gingen. En vervolgens van ‘zorgelijk’ naar ‘ernstig’. Probleem is natuurlijk nu dat je ziet dat die
aantallen nog enorm blijven oplopen en we moeten kijken of het pakket van 1,5 week geleden die zaak
terugduwt. En uiteindelijk drukt zo’n pakket niets terug. Het is ons gedrag, dus of we ons gedrag
voldoende zich aanpast aan de feiten. Dus helemaal los van wat we eventueel wel of niet volgende
week moeten doen, komen wij sowieso met zo’n roadmap, die vergelijkbaar is met de aanpak van
lerland.

file//:/Corona/JZWiWob verzoek Erediensten/Na 14 april 2020/ZyLAB/Letterlijke tekst persconferentie na ministerraad 9 oktober 2020.nl.html 2/17.

0096 9720032
