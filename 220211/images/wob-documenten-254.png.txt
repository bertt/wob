0066

overdracht van die gegevens voor dat doel. Het gaat om dezelfde gegevens als die door eet-
en drinkgelegenheden moeten worden geregistreerd.

De gegevens mogen niet voor andere doeleinden worden gebruikt en kunnen alleen door de
regionale GGD worden opgevraagd. De gegevens moeten veertien dagen worden bewaard en
daarna worden vernietigd. Klanten zijn niet verplicht de gevraagde gegevens te verstrekken.

Deze verplichting geldt niet voor beroepen waarvoor een registratieplicht omwille van het op
een gepaste wijze uitoefenen van het beroep, of omwille van de veiligheid of welzijn van
betrokkenen onwenselijk is. Het gaat dan om (para)medische zorgverleners, sekswerkers,
mantelzorgers, geestelijk bedienaars, toezichthouders, handhavers en hulpdiensten (0.a.
politie, brandweer, krijgsmacht) of personen die werkzaam zijn bij een justiti√©le inrichting.

Artikel 2.2 Veilige afstand

Op grond van artikel 2.2, eerst lid, is het verboden om zich in de publieke ruimte of in een
besloten plaats, niet zijnde een woning of een daarbij behorend erf, op te houden zonder tot
de dichtstbijziinde persoon een afstand te houden van ten minste 1,5 meter. Ten aanzien van
dit verbod geldt dat de 1,5 meter afstandsnorm gehandhaafd wordt vanaf drie personen.

Het begrip publieke ruimte is in de begripsbepalingen gedefinieerd als openbare ruimte en
voor het publiek openstaande gebouwen en daarbij behorende erven, alsmede zich daar
bevindende vaartuigen en voertuigen, met uitzondering van de zich daarin bevindende
woongedeelten

Op dit verbod is in het tweede lid een aantal uitzonderingen geformuleerd. Zo zijn personen
die een gezamenlijk huishouden vormen onderling niet verplicht afstand tot elkaar te houden.
Een gezamenlijk huishouden is gedefinieerd als de niet van tafel en bed gescheiden
echtgenoot, geregistreerde partner of andere levensgezel en ouders, grootouders en kinderen,
voor zover zij volgens de basisregistratie personen op hetzelfde adres woonachtig zijn.

Ook is het niet verplicht anderhalve meter afstand te houden tot kinderen in de leeftijd tot en
met 12 jaar.

  

Personen in de leeftijd tot en met 17 jaar zijn niet verplicht onderling afstand tot elkaar te
houden, maar vanaf 13 jaar wel tot personen van 18 jaar en ouder. Leerlingen in het voorgezet
onderwijs en het voorgezet speciaal onderwijs die 18 jaar of ouder zijn, zijn op school niet
verplicht afstand te houden tot medeleerlingen. Er dient op school dus wel anderhalve meter
afstand te worden gehouden tot het personeel. Een uitzondering is er in instellingen voor het
middelbaar beroepsonderwijs, het hoger beroepsonderwijs en het wetenschappelijk onderwijs.
In die instellingen dienen personen van 13 jaar en ouder ook afstand tot elkaar te houden.

Onderdeel e bepaalt dat personen bij de uitoefening van hun beroep niet verplicht zijn
anderhalve meter afstand te houden jegens of met wie de werkzaamheden worden uitgevoerd,
mits die werkzaamheden in het kader van de uitoefening van het beroep noodzakelijk zijn en
werkzaamheden niet kunnen worden uitgevoerd met inachtneming van een afstand van
anderhalve meter.

Onderdeel h ziet op de uitoefening van sport, theater en dans in de vorm van sport of culturele
uiting. Voor alle leeftiidsgroepen geldt dat zij normaal spelcontact mogen hebben. De
anderhalve meter afstand tijdens het sporten, dient waar mogelijk in acht genomen te worden,
maar als dat een normale sportbeoefening in de weg staat mag anderhalve meter afstand
tijdelijk losgelaten worden. Voorafgaand en na afloop van de sportbeoefening dienen sporters

17

14826390
