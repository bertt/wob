0066

Artikelsgewijze toelichting

Artikel 1.2 Begrippen

Het begrip ‘publieke ruimte’ is opgenomen om te verduidelijken dat daaronder zowel de
openbare ruimte als de voor het publiek openstaande gebouwen, locaties en daarhij
behorende erven vallen, al dan niet met enige beperking. Het gaat bijvoorbeeld om de
openbare weg, parken, parkeerterreinen en plantsoenen, het publieke gedeelte van het
gemeentehuis en voor het publiek toegankelijke winkels en andere gebouwen. Ook vaartuigen
en voertuigen in de openbare ruimte en voor het publiek openstaande ruimte worden tot de
publieke ruimte gerekend, met uitzondering van de zich daarin bevindende woongedeelten.

Onder placeren wordt verstaan het aanwijzen van een zitplaats of in het geval van weliness-,
sauna-, sport-, spel-, theater- en dansactiviteiten het aanwijzen van een afgebakende locatie
waar gebruik van kan worden gemaakt voor de activiteit. Bij placering in de vorm van
toewijzing van een afgebakende locatie gaat het om de beoefening van de activiteiten. Bij het
kijken naar sport- spel- theater en dansactiviteiten bestaat placeren uit het aanwijzen van een
zitplaats.

Onder verificatie van de gezondheid wordt verstaan het vragen naar ziekteverschijnselen van
COVID-19. Dit zijn de bekende verschijnselen als koorts, neusverkoudheid, keelpijn, hoesten,
niezen e.d. Als blijkt dat deze klachten aanwezig zijn dan mag de persoon die deze klachten
heeft niet worden toegelaten tot de activiteit of inrichting.

Artikel 2.1 Samenkomsten

Dit artikel bevat voorschriften over samenkomsten. In het eerste lid zijn de maatregelen
opgenomen die bij alle samenkomsten in de publieke ruimte (inclusief vaartuigen en
voertuigen) met uitzondering van de woongedeelten, of in een besloten plaats, niet zijnde een
woning of een daarbij behorend erf in acht moeten worden genomen. Dit zijn maatregelen die
ervoor moeten zorgen dat degenen die bi) een samenkomst aanwezig zijn onderling
anderhalve meter afstand kunnen houden en dat er hygiénemaatregelen zijn getroffen. In de
noodverordening is niet uitgewerkt welke hygiénemaatregelen in een concreet geval moeten
worden getroffen. Aangesloten kan worden bij de richtlijnen van de branche of het RIVM.

Verder moeten maatregelen worden getroffen om te waarborgen dat de stromen van de aan
de samenkomst deelnemende personen die samenkomen, ook voor zover het hun gebruik van
sanitaire voorzieningen betreft, worden gescheiden. Daarnaast moeten de aanwezigen
worden geplaceerd, tenzij er sprake is van doorstroom van bezoekers. Dit betekent dat men
een vaste stoel toegewezen krijgt of dat een afgebakende locatie, zoals een sportschool of
zwembad, wordt aangewezen.

Verbod samenkomsten met meer dan dertig personen

In het tweede lid is een verbod opgenomen op samenkomsten vanaf veertig personen,
(exclusief personeel) buiten of dertig personen (exclusief personeel) per zelfstandige ruimte
binnen. Een zichtbaar gescheiden podium maar ook bijvoorbeeld het binnenterras van een
eet- of drinkgelegenheid worden daarbij als zelfstandige ruimte beschouwd. Een buitenterras
is een in de open lucht gelegen terras dat aan de bovenzijde of aan drie zijden open is, voldoet
een buitenterras niet aan deze criteria dan gelden de regels voor binnen en dus een maximum
van dertig personen. Het verbod geldt ook voor vaartuigen en ziet dus ook op rondvaartboten
en pannenkoekenboten. Deze laatste vallen bovendien onder de voorschriften voor eet- en
drinkgelegenheden.

1

14826390
