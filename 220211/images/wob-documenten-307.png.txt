Behoedzaam vieren van geloof

Na de aanvullende maatregelen van het kabinet afgelopen week hebben de religieuze organisaties
intern en onderling overleg gevoerd over de wijze waarop de vrijheid van godsdienst en
levensovertuiging en toepassing van de nieuwe maatregelen in de nieuwe tweede golf in balans
gebracht kunnen worden met elkaar.

In de tussentijd zijn in het weekend van 4 en 5 oktober in de media voorbeelden getoond.
Incidenten met grote groepen gelovigen, die zich op zich hebben gehouden aan de
overheidsrichtlijnen, maar door hun omvang toch onbegrip oproepen in de samenleving.

De kerkelijke wereld spreekt nadrukkelijk de zorg uit dat dergelijke excessen geen goed beeld
geven van de voorzichtige kerkgang in meer dan 95% van de kerken.

De spanning in de samenleving als het gaat op draagvlak voor Corona-maatregelen is ook een
spanning die wordt gekend in de kerkelijke wereld. Regels van de overheid geven ruimte, de vraag
is of die ruimte ook genomen moet worden.

Kerkbestuurders en bestuurders van de religieuze organisaties in Nederland geven de voorkeur
aan een behoedzame lijn. Een beperktere viering dan naar de richtlijnen van de overheid is
toegestaan, vanuit zorg voor anderen is de lijn van het Vierde Communiqué dat nu geldt voor deze
maand. In de tussentijd wordt er nader gesprek gevoerd over de komende periode. Hierover volgt
eind oktober nadere informatie.

Gezamenlijk Communiqué van Centraal Joods Overleg, het Contactorgaan Moslims en
Overheid, de Hindoeraad, de Boeddhistische Unie en het Interkerkelijk Contact in
Overheidszaken over de religieuze en levensbeschouwelijke bijeenkomsten, 5 oktober
2020

Behoedzaam vieren van geloof

Op 26 maart hebben de gezamenlijke religieuze organisaties opgeroepen tot matiging van de
eredienst in verband met het Covid-19 virus. Het kabinet heeft bekendgemaakt dat samenkomsten
van religieuze of levensbeschouwelijke aard per 1 juni, onder voorwaarden, weer mogelijk zijn. Op
dit moment zien we een toename van Covid-19 in de samenleving met een negatieve impact op de
gezondheid van steeds meer Nederlanders.

De volksgezondheid en de overbelasting van de zorg is ook in de religieuze wereld een blijvend
punt van aandacht en zorg. We zien dat het overgrote deel van de religieuze organisaties in
Nederland zich zeer behoedzaam opstelt en terughoudender is dan volgens de richtlijnen wordt
gevraagd.

Op dit moment vraagt de ontwikkeling van het virus echter nog meer prudentie dan de richtlijnen
voorschrijven

Hierover én over de verandering van de maatschappelijke context, heeft overleg plaatsgevonden
met het Centraal Joods Overleg, het Contactorgaan Moslims en Overheid, de Hindoeraad, de
Boeddhistische Unie en het Interkerkelijk Contact in Overheidszaken en de minister van Justitie &
Veiligheid, die tevens verantwoordelijk is voor de erediensten, met de volgende uitkomst

1. Het algemene advies van de hierbij aangesloten organisaties is om ten aanzien van religieuze of
levensbeschouwelijk samenkomsten voor de maand oktober de uitgangspunten van het eerste
Communiqué in acht te nemen.

Dit betekent vanaf maandag 5 oktober:

* Dat de religieuze organisaties de fysieke aanwezigheid bij alle samenkomsten evenals in maart
jl., zoveel mogelijk beperken tot maximaal 30 personen (exclusief betrokkenen bij de dienst);

* De diensten zoveel mogelijk digitaal te laten plaatsvinden;

0092 9720060
