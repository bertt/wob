werknemers gehoord moet worden. De minister-president
zegt: we zijn nog in gesprek. Ik vraag hem of dat een theo-
retisch gesprek is of een gesprek wearin er wel geluisterd
wordt, maar ook doorgedenderd. Of is het denkbaar dat de
uitkomst van dat gesprek is — daarom wil ik de vraag nu
stellen, op weg naar volgende week — dat de ontslagdrem-
pel, door hem "boete” genoemd, in enigerlei vorm, des-
noods geclausuleerd, terugkomt in het pakket NOW 2? Het
is van belang om te weten of het zin heeft om te praten met
dit kabinet.

Minister Rutte:

Dat is natuurlijk een oneigenlijke vraag. Ik zeg net dat wij
ervan overtuigd zijn dat de ontslagboete in deze vorm eruit
moet en dat we daarover in gesprek zijn met de vakbewe-
ging om te kijken of je een vorm kunt kiezen voor hoe dat
in de praktijk bij de bedrijven gaat werken, zodat het ook
voor de vakbeweging mogelijk is daar steun aan te geven.
Die gesprekken zijn nog niet af. Integendeel, de vakbewe-
ging is hier kritisch over; dat is volstrekt helder. Die
gesprekken gaen verder. Ik ben ervan overtuigd dat wij die
tot een goed einde kunnen brengen, omdat het belangrijk
is om beide te bereiken, namelijk dat de ontslagboete in
deze vorm niet doorgaat en dat we tegelijkertijd steun krij-
gen van de vakbeweging en ook graag breed in de Kamer.
De heer Asscher legt hier een als-danvraag neer: als dat
nou niet lukt met de vakbeweging, ben je dan bereid de
ontslagboete in te trekken? Dat is natuurlijk een vraag die
zich hier niet laat beantwoorden.

De heer Asscher (PvdA):

Je kunt het een oneigenlijke vraag noemen. Maar op het
moment dat je zegt "we zijn in gesprek”, is het van belang,
ook voor de vakbeweging, die niet kritisch maar mordicus
tegen is, am te weten of je besluit al vaststaat of dat je zegt:
ik ben echt met jullie in gesprek en we gebruiken die week.
Ik wil van de minister-president het volgende horen. Is het
een open gesprek waarbij je het niet gelijk als een ijzeren
wet vaststelt, maar ook bereid bent te luisteren naar de
anderen? Of is het een gesprek: we leggen het nog een keer
uit en we verzinnen een doekje voor het bloeden? Dat is
een keuze, dat is geen wat-alsvraag. Dat is nu aan de hand,
nu de vakbeweging moet besluiten of ze aan tafel gaat met
dit centrumrechtse kabinet.

 

 

Minister Rutte:

De heer Asscher legt hier een keuze voor die natuurlijk niet
reéel is. Beide kloppen ze niet. Je geat niet een gesprek in
met in beton gegoten: alleen dit kan de uitkomst zijn, Maar
het andere doe je natuurlijk ook niet. Zo ga je ook niet een
gesprek in. Dat heeft de heer Asscher ook niet gedaan. De
heer Asscher en ik hebben samen onderhendeld over
sociale plannen en akkoorden. Als je zo een gesprek zou
ingaan, dan hadden we nooit een social akkoord gesloten.

Voorzitter. Er waren nog een paar vragen ...

De heer Azarkan (DENK):

Ik heb nog een vraag over de noodmaatregel overbrugging
werkgelegenheid. In het eerste pakket is ervoor gekozen
om tot €9.500 te vergoeden. Werkgevers die konden aanto-
nen dat ze de omzet helemaal zagen terugvallen, kregen

Tweede Kamer

90% van het salaris tot €9.500. Is dat in het tweede pakket
ook 20?

Minister Rutte:
Dat moet ik even navragen. Ik heb dat nu niet paraat. Ik wil
zeker weten dat ik nu niet ga freestylen, dus ik kom daar in
tweede termijn op terug.

De voorzitter:
Oké.

Minister Rutte:
En ik vraag nog even het antwoord — ik heb dat nog niet
gekregen — op de vraag wanneer de gesprekken met de
gemeenten over de buurthuizen en dorpshuizen afgerond
zijn, Dat is even een vraag via u, voorzitter, aan de ambte-
naren. Ik heb nu twee dingen voor de tweede termijn: een
antwoord op de vraag van de heer Heerma over de buurt-
en dorpshuizen, want dat is nog niet binnengekomen en
een antwoord op de vraag die de heer Azarkan net stelde.

Tot slot heb ik nog een paar laatste punten. Het AlV-advies
is binnen, We gaan er zo snel mogelijk op reageren. Ik kan
nu geen garantie geven dat dat lukt voor het volgende
Kamerdebat. We doen er alles aan en proberen het af te
hebben voor het volgende Kamerdebat, maar geen garantie.

Dan het Sociaal en Cultureel Planbureau. Waar komt de
ongelijkheid vandaan? Kan het kabinet vragen hoe dat in
deze crisis is gegaan en hoe dat aangepakt kan worden?
Het SCP publiceert de laatste weken regelmatig over de
gevolgen van deze coronacrisis en dat blijven ze komende
tijd doen, Eergisteren, op 18 mei, verscheen Zicht op de
samenleving in coronatijd, Daarin wordt expliciet aandacht
besteed aan ongelijkheid en sociale cohesie. Daarbij waar-
schuwt het SCP voor de risico’s van sociale ongelijkheid
die deze crisis heeft. Die risico's ziet het kabinet ook; daar
ig 00 aandacht voor. In bredare zin publiceert het SCP
regelmatig over ongelijkheid, ook los van corona. Het RIVM
onderzoekt ook specifiek het vraagstuk of er meer sterfte
zou zijn onder allochtonen dan onder autachtonen, zoals
de heer Azarkan benoemde.

Ik kom bij de horizonbepaling in de covidwet. Het voorne-
men is de wet tot een tijdelijk instrument te maken. Er komt
dus een einddatum in de wet met de mogelijkheid de wet
te verlengen.

Tot slot vroeg mevrouw Van Brenk ook iets te zeggen over
de ouderen in Nederland. Dat doe ik graag, want ik realiseer
mij — dan ga ik terug naar mijn tv-toespraak van 16 maart
— dat ouderen en mensen met een zwakkere gezondheid
in het bijzonder heel angstig zijn geweest en in heel veel
gevallen nog zijn. Die zijn angstig geweest en soms nog.
Gelukkig is de verspreiding van het virus nu minder, maar
ze zijn heel bang geweest dat zij het kunnen krijgen. Tot op
de dag van vandaag loopt dat door, want ze weten dat de
gevolgen daarvan potentieel groot kunnen zijn. Daarom
doen we er alles aan, wil ik tegen de ouderen in Nederland
en mensen met een zwakkere gezondheid zeggen, om juist
hen zo goed mogelijk te beschermen

20 mei 2020

Ontwikkelingen rondom het coronavirus TK 73 73-6-42

9720082
