0059

Artikel 58g Groepsvorming Tijdelijke wet maatregelen corona

1. Bij ministeriéle regeling kunnen plaatsen, niet zijnde woningen, worden
aangewezen, waar het niet is toegestaan zich in groepsverband op te houden
met meer dan een bij die regeling vast te stellen aantal personen.

2. Het eerste lid is niet van toepassing op:

a. de personen, bedoeld in artikel 58f, derde lid, onder a en d, voor zover zij zich
onderling ophouden;

b. een persoon als bedoeld in artikel 58f, derde lid, onder b en c;

c. een persoon die in gemeenschap met anderen zijn godsdienst of
levensovertuiging belijdt;

d. een vergadering of betoging als bedoeld in de Wet openbare manifestaties;
e. een verkiezing als bedoeld in de Kieswet;

f. een vergadering van de Staten-Generaal of van een commissie daaruit;

g. een vergadering van de gemeenteraad, provinciale staten en het algemeen
bestuur van een waterschap, of van een door deze organen ingestelde
commissie;

h. een bijeenkomst van een internationale organisatie, die gevestigd is op het
grondgebied van het Koninkrijk, of van een verdragspartij van een verdrag
waarbij het Koninkrijk partij is;

i. een bijeenkomst die plaatsvindt onder verantwoordelijkheid van een rechter of
een officier van justitie in de uitoefening van zijn ambt of die dient ter
behandeling van een bezwaar of administratief beroep.

Tekst uit MvT horende bij wetsvoorstel

In de eerste periode van de bestrijding van de epidemie zijn door middel van
noodverordeningen maatregelen getroffen die van invloed zijn geweest op het
grondwettelijk recht om gemeenschappelijk een godsdienst of levensovertuiging
te belijden en om deel te nemen aan vergaderingen en betogingen. Met dit
wetsvoorstel wil de regering ervoor zorgen dat de uitoefening van deze
grondrechten — ook in het geval van opleving van het virus - zoveel mogelijk
doorgang kunnen vinden. Dit wetsvoorstel regelt daarom dat eventuele
beperkingen van groepsvorming niet gelden voor personen die in gemeenschap
met anderen hun godsdienst of levensovertuiging belijden en ook niet voor
personen die deelnemen aan een vergadering of betoging als bedoeld in de Wet
openbare manifestaties. Die bijeenkomsten zijn op grond van dit wetsvoorstel
uitgezonderd van regels die mogelijk gelden ten aanzien van groepsvorming
(artikel 58g, tweede lid, onder c en d). Wel geldt in principe de
veiligeafstandsnorm en kunnen er hygiénevoorschriften worden gesteld, ook ten
aanzien van religieuze en levensbeschouwelijke samenkomsten in gebouwen en
besloten plaatsen, in overeenstemming met het bepaalde in de Grondwet. Op de
verhouding tot de Wet openbare manifestaties wordt aan het slot van deze
paragraaf ingegaan.

Artikel 6 van de Grondwet beschermt het recht om individueel en in
gemeenschap met anderen een godsdienst of levensovertuiging te belijden.' De

9451902
