Gezamenlijk Communiqué (3) Boeddhistische Unie Nederland, Hindoeraad Nederland,
Contactorgaan Moslims en Overheid en Interkerkelijk Contact in Overheidszaken over
versoepeling van de religieuze en levensbeschouwelijke bijeenkomsten.

Eigen verantwoordelijkheid bij het vieren van geloof is het nieuwe uitgangspunt nu de
ingrijpende maatregelen rond het coronavirus sinds 1 juli versoepeld zijn.

Op 26 maart hebben de gezamenlijke religieuze organisaties in hun eerste communiqué
opgeroepen tot matiging van de eredienst in verband met het Covid-19 virus. Toen het
kabinet bekendmaakte dat samenkomsten van religieuze of levensbeschouwelijke aard per
1 juni, onder voorwaarden, weer mogelijk waren, stelden de religieuze koepelorganisaties
een tweede communiqué op; het in behoedzaamheid vieren van geloof werd het nieuwe
uitgangspunt. Nu per 1 juli een verdere versoepeling van bijeenkomsten aan de orde is,
roepen de religieuze koepelorganisaties de bij hen aangesloten religieuze instellingen op tot
het nemen van eigen verantwoordelijkheid bij het vieren van hun erediensten.

De religieuze organisaties maken op verantwoorde wijze gebruik van hun grondwettelijk
geborgde vrijheden om in eigen vorm hun levensovertuiging te belijden en daar invulling aan
te geven in hun religieuze samenkomsten en andere (religieuze) activiteiten.

Binnen de huidige maatschappelijke context nemen zij daarbij voluit hun
verantwoordelijkheid om maatregelen te treffen die nodig zijn om nieuwe grootschalige
uitbraken van corona te voorkomen of te beperken.

De voorzitters van de Boeddhistische Unie, het Contactorgaan Moslims en Overheid, de
Hindoeraad Nederland, en het Interkerkelijk Contact in Overheidszaken hebben in goed
overleg met de minister van Justitie & Veiligheid, die tevens verantwoordelijk is voor de
erediensten, de volgende uitgangspunten opgesteld:

1. De religieuze organisaties delen voluit de doelstellingen van het overheidsbeleid
inzake de bescherming van de kwetsbare medemens en het voorkomen van
overbelasting van de zorg. Deze doelstellingen zijn een blijvend punt van aandacht.

2. De religieuze gemeenschappen zullen de naleving van de geldende richtlijnen (0.a.
gericht op hygiénemaatregelen en de geldende afstandsnorm) ten behoeve van
gezondheid, in eigen kring bevorderen.

3. De religieuze organisaties hebben in het kader van de coronacrisis, uitgaande van de
RIVM maatregelen, protocollen opgesteld die aansluiten bij de diversiteit aan
overtuigingen en tradities. Deze protocollen zijn uitgangspunt bij de vormgeving van
hun activiteiten. Op verantwoorde wijze worden de erediensten en de daarbij
behorende rituelen weer opgestart en hervat.

4. De religieuze koepelorganisaties zien uit naar verdergaande versoepeling van
maatregelen die volgen uit de ontwikkelingen in de samenleving om op passende
wijze samen te kunnen komen op de voor hen gebruikelijke wijze. Ze doen een
beroep op de Minister van Erediensten om te blijven toetsen of de nog bestaande
maatregelen proportionee! zijn en hierover te communiceren met afvaardigingen van
de religieuze organisaties.

5. De religieuze organisaties blijven beschikbaar voor overleg over aanvullende
maatregelen in geval van acute dreiging voor de volksgezondheid.

De hierbij aangesloten religieuze en levensbeschouwelijke gemeenschappen zullen de
naleving van de richtlijnen van het kabinet en de bovenstaande uitgangspunten in eigen
kring bevorderen.

0058 9451900
